*Przodkowie by Bartłomiej Żarnowski CC BY-SA*

*Wrocław 2016*

# Przodkowie

Leżę na noszach i patrzę w sufit. Widok niezbyt ciekawy, jasno szare ściany i o ton jaśniejsze sklepienie. Cichy syk, zdradza pracę drzwi. Ktoś wszedł do pomieszczenia, odwracam głowę na bok chcąc zobaczyć kto to. Przybysz jest ubrany w jasno błękitny strój, proste spodnie i ni to koszula, ni bluza. W odróżnieniu od poprzedników nie szuka żadnych przyrządów, nie sprawdza też mojego stanu. Gdzieś z poza mojego pola widzenia przyciąga fotel na kółkach, siada tuż obok.
- Jak się masz? Wszystko dobrze? - Nawiązuje ze mną rozmowę.
- Chyba tak, ciężko mi się tylko ruszać. - Odpowiadam.
- To normalne, te środki tak działają. Zupełnie jakbyś leżał w tężejącym betonie. Za kilkanaście minut nie będziesz czuł swojego ciała. Strasznie dziwny stan. - Uśmiecha się. - Mamy jeszcze trochę czasu, akurat aby pogadać. Chcesz o coś spytać?
- Bo ja wiem? Może dlaczego ja?
- Po prostu byłeś w pobliżu, nie ma żadnego innego powodu. Martwi cię to?
- Nie wiem. - Odpowiadam całkowicie zgodnie z prawdą.
Na początku byłem spanikowany jak cholera. W sumie nie co dzień człowieka spotyka taka sytuacja. Chociaż mam wrażenie że byli na to przygotowani, dla nich to chyba nie pierwszyzna. Kobieta która się mną zajmowała była spokojna i opanowana, nie potęgowała mojego stresu. Teraz jestem pewien że w szklance wody która poczęstowała mnie gdy poprosiłem o coś na ugaszenie pragnienia był jakiś środek. Z każdą minutą stawałem się bardziej odprężony i skory do współpracy. Nawet przez myśl mi nie przeszło aby odmówić gdy poprosiła mnie abym się rozebrał do pasa i położył na czymś przypominającym nosze. Rozmawialiśmy cały czas, chociaż zupełnie nie pamiętam o czym. Spytała mnie czy mam coś przeciwko aby mi dali zastrzyk. Spoko, czemu nie? Przetransportowano mnie do tego pomieszczenia, gdzie sobie chwilę przyjemnie leniuchowałem. Czułem że ogarnia mnie lenistwo, takie totalne, gdy musisz walczyć ze sobą aby się schylić po coś co ci spadło. Obecnie było mi całkowicie wszystko jedno, w kwestii dowolnej sprawy. Jeśli ktoś by mnie spytał czy nie mam nic przeciwko temu aby odciąć mi nogę piłą do drewna, pewnie bym się zgodził.
- Na co czekamy? - Wróciłem myślami do tu i teraz.
- Aż leki zaczną w pełni działać.
- Ten zastrzyk? - Pokiwał głową. - Jakieś konkretne efekty?
- Całkowity paraliż i ogólne znieczulenie, ale pozostaniesz świadomy.
- Czy to aby nie jest niebezpieczne? - Gdzieś daleko w mojej głowie pojawił się cień strachu. - No wiesz, nie uduszę się?
- Bez obaw, po prostu nie będziesz mógł się ruszać. Nic ci nie grozi.
- Uff! - Uwierzyłem mu od razu. - Co będzie później?
- Pielęgniarz sprawdzi czy wszystko jest jak być powinno i przeniesiemy cię na sale operacyjną. - Mówił to jakby to było czymś tak oczywistym, że aż nie wypada o to pytać.
- Rozumiem. - Przymknąłem na chwile oczy. - A co później?
- Wszczepimy ci kilka elektrod do mózgu. Nic czym powinieneś się przejmować, nie poczujesz niczego. Chociaż odgłosy mogą być trochę nieprzyjemne.
- Nie mogę dostać narkozy? - Znowu cień strachu.
- Musisz być przytomny, aby móc odpowiadać na pytania. Chirurg na pewno będzie z tobą rozmawiał podczas zabiegu.
- Nie rozumiem po co to robicie?
- Musimy sprawdzić czy da się ciebie oddzielić. - Znowu to totalne przekonanie o słuszności tego co mówi.
- Ale oddzielić od czego? - Nic nie rozumiałem.
- Od ciała. - Zamilkł na chwilę jakby coś rozważał. - Chociaż bardziej precyzyjnie powinienem powiedzieć czy da się rozdzielić twój mózg od tego drugiego.
- O czym ty mówisz? - Roześmiałem się serdecznie. - Przecież ja mam tylko jeden, całkowicie niepodzielny zlepek neuronów upchnięty w łepetynie!
- Mylisz się. To znaczy, masz zarówno rację jak i jej nie masz.
- Możesz ciut jaśniej? - Poczułem gdzieś daleko muśnięcie ciekawości.
- Technicznie jest tak jak mówisz. Jednak funkcyjnie jest inaczej. Twoje ego jest w tej drugiej części, obcej dla twojego ciała. I właśnie tym się interesujemy. Chcemy się dowiedzieć czy jest możliwe ponowne rozdzielenie.
- Czyli było kiedyś scalenie? - Zażartowałem, to co mówił nie miało sensu.
- Oczywiście, jednak nie w twoim przypadku. Mówimy raczej o twoich bardzo odległych przodkach. Kiedy to staliście się pasożytem w ciele innego gatunku. Wybacz, bardziej by pasowało określenie symbiontem.
- Ludzie pasożytem? To jakaś ukryta kamera? - Rozejrzałem się uważnie dookoła.
- Nie wierzysz mi? - Znowu się lekko uśmiechnął.
- A powinienem? - Udzielało mi się jego rozbawienie.
- No dobrze, a gdybym zapytał cię czy potrafisz kontrolować swoje ciało. Co byś odpowiedział?
- No jasne! Oczywiście nie teraz, po zastrzyku... ale ogólnie to bez większego problemu.
- Możesz na przykład zwiększyć jego temperaturę, albo spowodować skurcz dowolnego mięśnia kiedy sobie tego zażyczysz? - Wydawał się nie podzielać mojej opinii.
- Nie no, aż tak to nie. Nigdy nie próbowałem. Ale niektórzy ludzie to potrafią, na przykład jogini! Czytałem też o facecie który potrafił bez ubrania biegać zimą w samych majtkach i nie zamarznąć.
- Lata ćwiczeń i samokontroli, albo przypadkowa mutacja. Coś co zaburzyło “normalność” w kontekście człowieka. - Zreasumował. - Nie uważasz że to dziwne?
- Co mianowicie? - Zastanawiałem się co chce mi przekazać.
- Nie zastanawiałeś się dlaczego tak się dzieje? Dlaczego jest to takie skomplikowane i wymaga tylu ćwiczeń?
- Bo ja wiem? Tak jest chyba ze wszystkim. - Zamyśliłem się nad tym co mówi. - Zawsze trzeba coś poćwiczyć zanim się tego nauczysz.
- Doprawdy? A nie doświadczasz takiego uczucia że umiesz coś robić do chwili w której próbujesz to wprowadzić w życie? Na przykład patrzysz jak ktoś robi salto. Widzisz jego wszystkie ruchy, czynności które wykonuje, pamiętasz je. Jednak za pierwszym razem gdy spróbujesz go skopiować nie uda się. Ciało nie do końca wie jak się zachować, co i kiedy robić mimo że wydawało ci się że wszystko zapamiętałeś…
- Jasna sprawa, ciężko kontrolować wszystkie mięśnie i zgrać to w czasie. Potrzeba praktyki! - Byłem pewny że się ze mnie nabija.
- Ale praktyki w czym? - Nie dawał za wygraną. - Przecież kontrolujesz każdy mięsień, dlaczego to co zapamiętałeś jest niewystarczające?
- Bo jeden mięsień to za mało. - Odparłem. - Musisz zgrać je wszystkie, ot cała sztuczka.
- A może to nie ty je kontrolujesz? Co gdybym ci powiedział że jesteś tylko pasażerem na gapę w tym ciele?
- Co masz na myśli?
- Wyobraź sobie taką sytuacje. Jesteś mały i słaby ale za to bardzo mądry. I spotykasz kogoś dużego i silnego ale bardzo głupiego. Jeśli uda ci się z nim dogadać bez problemu będziesz mógł go kontrolować. Przekonasz go że powinien cię wziąć na barana i nosić, a słuchając ciebie wyjdzie zawsze na plus.
- Chyba za bardzo upraszczasz…
- Masz rację, ale ta analogia jest bardzo prawdziwa. Duża część twojego mózgu jest pierwotnym właścicielem ciała, to ona je kontroluje. Natomiast ty jako świadomość jesteś tylko naroślą, czymś obcym. Te dwa kawałki nauczyły się ze sobą rozmawiać, ale głupi nie zawsze rozumie mądrego. Dlatego potrzeba czasu aby się dobrze skomunikowali, dlatego musisz ćwiczyć zanim opanujesz wiele czynności. Sprawa wyglądałaby inaczej gdybyś nie miał pośrednika…
- No dobrze, załóżmy że masz rację. Nie jest to efekt ewolucji? Tak to po prostu jest, od prostych form aż do złożonych. Od prymitywa, do istoty myślącej abstrakcyjnie. - Niewiele pamiętałem z lekcji Biologii, ale chyba nic nie pokręciłem.
- Częściowo masz rację, kolejne pokolenia poprawiały symbiozę. Coraz łatwiej następowała komunikacja i wasze zdolności wchodziły na wyższy poziom. Jednak pojawienie się inteligencji nie było efektem mutacji jak zakładasz.
- Zaraz mi powiesz że wy to zrobiliście… - Roześmiałem się.
- Znowu masz i nie masz racji. - Odwzajemnił mój śmiech. - Sami to uczyniliście, czyli my.
- Niby jak i kiedy? Nie mogliśmy przecież zarówno egzystować i coś zrobić, i jednocześnie być dziełem samych siebie!
- A kto powiedział że nie mieliście wcześniej innego ciała?
- Eee? - Zaskoczył mnie tym stwierdzeniem.
- Jak to piszą w literaturze popularno-naukowej, transfer umysłu. - Kontynuował.
- Ale po co? - Nie dawałem się zbić z tropu. - Skoro hipotetycznie mieliśmy lepsze ciała, to dlaczego mielibyśmy przenosić się do gorszych? To nie ma sensu!
- Twoje rozumowanie jest jak najbardziej poprawne! - Zgodził się ze mną. - Jednakże brakuje ci pewnych informacji aby zbudować sobie obraz całości. Nie ciekawiło cię dlaczego wiele religii nawiązuje do nieba jako miejsca dla raju? Czemu mówicie że idzie się do nieba? I tam wszystko będzie możliwe, ktoś tam nad wami czuwa, i tym podobne dogmaty?
- No proszę cię! - Zaprotestowałem. - Od neurochirurgii do religii w kilka minut? Za duży skok jak dla mnie, co ma z tym wspólnego wiara?
- Może więcej niż się spodziewasz. Może przechowujesz zdegradowaną pamięć czegoś? Na przykład miejsca pochodzenia? - Zawiesił głos.
- No dobra oświeć mnie, bo już się pogubiłem!
- Nie będę kłamać, też nie mamy pełnego obrazu. Wciąż analizujemy odnalezione archiwa oraz to co z nich wynika. Jednak kilku rzeczy jesteśmy pewni.
- Zamieniam się w słuch… - Odparłem patrząc na wchodzącego pielęgniarza.
- Obydwoje jesteśmy ludźmi, i mamy wspólnych przodków. Tego jesteśmy pewni. Kilkadziesiąt tysięcy lat temu byliśmy zmuszeni opuścić nasza rodzimą planetę, pominę całą historię z tym związaną. Ewakuację musieliśmy przeprowadzić bardzo szybko i dosyć chaotycznie, aby przetrwać. Pomysł był bardzo prosty, statki kolonialne rozesłane w różnych kierunkach. Nadążasz?
- Zupełnie jak Star trek! - Skwitowałem. - Mów dalej.
- Jeden ze statków dociera na Ziemię, zaczyna się kolonizacja. Jednak duża część populacji ginie. Nie mamy szans na przetrwanie jako gatunek. Nie wiemy dokładnie co się stało i dlaczego, wciąż to próbujemy zrozumieć. Jednak koloniści dowiedli że nie wszystko jest stracone. Załoga ma odpowiednie laboratorium i specjalistów którzy proponują fuzję dwóch gatunków. Ziemskiego i ich, czyli defakto nas.
- Odkrajacie pół mózgu małpy i doklejacie wasz? - Kpie.
- Mniej więcej. Opracowano wirusa który zmienia DNA, łączy się z organizmem zainfekowanym i wprowadza modyfikację której efektem jest powstanie nowych struktur mózgowych. Pojawia się inteligencja, w naszym rozumieniu tego słowa. Hybryda jest ułomna w porównaniu do oryginału, ale gwarantuje osiągnięcie głównego celu.
- Którym jest… ?
- Przetrwanie inteligencji.
- No dobrze, a skąd nagle wzięło się niebo i cała reszta? - Wracam do sprawy religii.
- Pamiętasz jak wspominałem o zdegradowanej pamięci? To jej echo mówi o waszym pochodzeniu, oraz o pomocy która może przyjść z nieba. Na przykład, w postaci innych statków kolonialnych czy chociaż kontaktu. I w końcu jesteśmy, można powiedzieć że proroctwo się spełnia. - Znowu się uśmiecha.
- Nawet jeśli bym w to wszystko uwierzył, co to obecnie zmienia? Czy jest coś co możecie zrobić?
- Właśnie to próbujemy ustalić, a między innymi ty nam w tym pomagasz!
- A co jest naszym celem?
- Zwrócenie wam ciała! Nie tego pożyczonego od małp, tylko pierwotnego, w pełni kompatybilnego. Chcemy wyciągnąć potencjał który macie z więzienia w którym się schroniliście.
- Brzmi ciekawie… Chociaż nie wierzę ci nic, a nic!
- Nie szkodzi. Czas na ciebie. - Żegna się ze mną, podczas gdy pielęgniarz sprawdza odczyty na jakimś monitorze.
Chciałbym mu pomachać na pożegnanie, jednak moje ciało mnie nie słucha. Nie mogę nawet obrócić głowy. Tak się kończy moje pierwsze uprowadzenie przez ufo.
