
*"Czyścik 2.0" by Bartłomiej Żarnowski CC BY-SA*

*Wrocław 2020*

#Czyścik 2.0

Karol wracał z cotygodniowego piwa w doskonałym humorze. Alkohol doskonale rozluźnił go po całym dniu harówki, stała ekipa była nieźle zgrana i zamiast konceru żalów do całego świata, ich spotkania były pełne żartów i wesoło spędzonego czasu. Tym bardziej nie spodziewał się że w domu czeka na niego burza. Z Justyną byli ze sobą już od pół roku. Co prawda czasami zdażało im się pokłócić ale właściwie nigdy nie była to jakaś wielka chryja. Można powiedzieć że to taki związek z rozsądku. Spędzali miło wspólny czas, ale właściwie każde z nich miało swoje towarzystwo z którym imprezowało. Wspólne wypady ze wspólnymi znajomymi były rzadkością. Tym większy był szok Karola gdy usłyszał że ciągle myśli tylko o sobie. Otrząsnowszy się z pierwszego szoku, zapytał o co dokładnie chodzi? Przecież od zawsze tak było? Nie zaglądamy sobie w wolnym czasie przez ramię, jak ktoś ma ochotę bawić się bez drugiego to nic strasznego, przecież nie zdradza jej z inną. Skąd wogóle taka nagła zmiana? Po krótkiej acz burzliwej debacie okazało się że Justyna postanowiła spróbować metody o której przeczytała w jednym z portali dla kobiet. A mianowicie aby spojrzeć na swój związek po zażyciu tabletki którą zazwyczaj bierze się po zerwaniu z kimś. Tłumi ona wydzielanie hormonów odpowiedzialnych za "miłość", w efekcie można pomyśleć o drugiej osobie bez obciążenia emocjonalnego, czysty umysł świeże spojrzenie na związek. Efekt trwa do kilku godzin, później wszystko wraca do "normy". Po chwili zastanowienia Karol stwierdził że aby "szanse" w tym sporze były wyrównane, on również powinien przyjąć specyfik, wtedy będą mogli rozmawiać na tej samej płaszczyźnie, pozbawieni hormonalnego ogłupienia.
Mniej więcej po trzydziestu minutach, jak zalecała ulotka do leku, wrócili do rozmowy. Partner przyznał rację swojej drugiej połówce, faktycznie nic ich nie łączyło. Ponadto, stwierdził całkiem szczerze, że jej ciało jest przeciętne. Mówiąc wprost to właściwie nie wie czym się tak zachwycał do tej pory. Wspólnie zdecydowali że ich dalszy związek nie ma sensu. Rozstali się w duchu pojednania, chociaż żadne z nich nie wierzyło że będą utrzymywać jakikolwiek kontakt, po prostu nic ich nie łączyło. Przez kilka dni Justyna miała momenty kiedy cisnęły jej się na oczy łzy, ale tabletka Czyścika raz na dobe skutecznie ten problem rozwiązała. Po miesiącu mogła spokojnie odstawić specyfik, zaczynał jej się podobać Paweł.
