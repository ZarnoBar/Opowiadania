*"Bez powrotu" by Bartłomiej Żarnowski CC BY-SA*

*Wrocław 2019*

#Bez powrotu.

Leżałem wpatrzony w sufit. Pomieszczenie dwa na dwa, łóżko i drzwi do kibla. Na tym kończył się mój mały świat. Czytałem kiedyś że ludzie w mojej sytuacji robią przegląd swojego życia. Retrospekcję. Ja nie robiłem nic. Patrzyłem się bezsensownie w sufit i nie myślałem. Zapewne mistrzowie jogi mają na to jakąś nazwę. Dla mnie to było po prostu otępienie. Wyrok śmierci, nie wykonywany od nie pamiętam ilu lat, a tu proszę. Zawieszony nie znaczy niemożliwy. Z tego co wiem przez powieszenie, szybko i humanitarnie nie to co w hameryce... Za drzwiami słyszałem kroki, inne niż zazwyczaj. To nie klawisz. W sumie to źle się wyraziłem klawisz i ktoś jeszcze. Szczęk zasuwy w wizjerze, szybkie spojrzenie strażnika. Usiadłem regulaminowo na posłaniu i czekałem. Niby mogłem to mieć już w dupie, ale lata spędzone w pierdlu robiły swoje. Odruchy zostawały, zanim człowiek pomyślał. Chciałem to już mieć za sobą. Do celi wszedł niezbyt wysoki, niezbyt zbudowany i niezbyt interesujący okularnik. Po chwili drzwi znowu się zamknęły i zostaliśmy sami. Niestety krzesła nie miałem, więc wizytator był skazany na stanie, pech.
- Andrzej Grabarz - zaczął - interesująca nazwisko.
- Ojciec miał widać fantazję - odparłem beznamiętnie.
- Mam dla pana propozycję. Jednorazową jak zapewne się pan domyśla. Decyzja musi zostać podjęta zanim wyjdę z tego pomieszczenia.
- Zamieniam się w słuch. - Ziewnąłem. - Jeśli chodzi o moje ciało to nie interesuje mnie co się z nim stanie, możecie je oddać do jakiegoś uniwersytetu czy gdzie tam chcecie.
- Tak czytałem to oświadczenie. Bardziej mnie jednak interesuje pan jako żywy, trupów mamy pod dostatkiem.
- O co więc chodzi?
- Nie będę owijać w bawełnę. Chcemy pana wysłać na księżyc.
Zapadła krępująca cisza. Debil mi się trafił, to jakiś test psychologiczny? Czy co się właśnie odjebało? W sumie nie wiem o czym on myślał, może też dotarło do niego że wyszedł na totalnego idiotę.
- Nie no spoko... Zawsze marzyłem aby zwiedzić księżyc. Drabinę ze sobą przyniosłeś? Bo z okna chyba nie sięgnę. - Starałem się nie irytować.
- Mówię całkowicie poważnie. - Zrobił chwilę przerwy. - Akurat mamy wolne miejsce, i jest pan na szczycie potencjalnych kandydatów.
Patrzyłem na niego, on na mnie i obydwoje się chyba zastanawialiśmy kto jest bardziej szalony. Ja że go słucham czy on że mi to mówi. Znowu odezwałem się pierwszy:
- Jeśli dobrze rozumiem, proponujecie kolesiowi który w przeciągu mniej niż doby zostanie stracony, wycieczkę na księżyc i z powrotem? Taki turnus na otarcie łez?
- Źle pan zrozumiał. Proponujemy wycieczkę tylko tam, o z powrotem nikt nic nie mówił.
Muszę przyznać że mnie zaskoczył, musiałem mieć doprawdy głupi wyraz twarzy. Tym razem on postanowił podjąć przerwaną myśl.
- Sytuacja jest dosyć... Hmm... Skomplikowana. Nie wchodząc w szczegóły mamy jedno miejsce w rakiecie którą niebawem USA pośle na orbitę księżyca. A dalej jest opcja na lądowanie. A dalej to się okaże.
- Gdzie jest w takim razie haczyk? Nie uwierzę że nie macie stu jajogłowych którzy oddaliby wszystko aby tam polecieć. A nawet tam zostać jako bohater ludzkości.
Okularnik wyciągnął papierosa i zapalił. Widać nie znał regulaminu więziennego, zapukał w drzwi po chwili gdy strażnik otworzył zażyczył sobie krzesła i kawy, dla siebie i mnie. Miło z jego strony. Odczekaliśmy kilka minut czekając na zamówione rzeczy i zaciągając się gęstym dymem. W końcu wróciliśmy do przerwanej rozmowy.
- Nie chce mi się tutaj siedzieć całego dnia, więc postaram się wypunktować wszystkie ważne rzeczy. Reszty dowiesz się jak się zgodzisz. Pasuje?
Kiwnąłem głową.
- Misja nie jest do końca oficjalna. Znaczy start lot itd wszystko w pełni jawne i nagłośnione. Lecisz z brygadą naukowców którzy mają zrobić pomiary i zrzut sprzętu na księżyc. Tak jak mówiłem w ostatniej chwili pojawiło się jedno nieplanowane miejsce. Oficjalnie, nieplanowane. To czego opinia publiczna nie wie to że na księżycu od kilku miesięcy jest baza. Tyle że pusta. I teraz potrzeba kogoś aby ją zapełnił. Problemów jest kilkanaście. Po pierwsze potrzeba kogoś kto potrafi sam wiele rzeczy zrobić i nie panikować w sytuacjach kryzysowych. Nie będzie nic badać ani rozwijać nauki. Ma zamieszkać i nie umrzeć tam na miejscu.
- Spoko, brzmi jak bajka dla frajerów. - Skwitowałem puszczając kółko z ostatniego macha papierosa.
- Nie będę ukrywał że masz duże szanse na przeżycie. Jest tyle rzeczy które mogą pójść nie tak że szkoda czasu na ich wymienianie. Tak czy siak nikt normalny na to by się nie zgodził.
- Wychodzi na to że niby ja jestem ten nienormalny?
- I tak za dwadzieścia cztery godziny będziesz trupem. - Wzruszył ramionami. - A tak jest mała szansa że pożyjesz dłużej.
Ciężko było znaleźć lukę w tej żelaznej logice. Z drugiej strony jeszcze kilkanaście minut temu było mi wszystko jedno, a teraz proszę... Krótka pogawędka z jakimś pajacem i cały spokój ducha w pizdu.
- Ile zajmie szkolenie? Bo kursu kosmonauty jeszcze nie zaliczyłem...
- Nie będzie żadnego szkolenia.
Gościu był dobry, trzeba mu to przyznać w ciągu mniej niż pół godziny zaskoczył mnie dwa razy. I to tak że w pierwszej chwili nie wiedziałem co powiedzieć. W końcu zebrałem myśli.
- A te wszystkie programy w telewizji o wybrańcach z żelaznym zdrowiem i rygorystycznych programach przygotowawczych...
- Pamiętasz jak mówiłem że miejsce pojawiło się niespodziewanie? Nie ma czasu na szkolenie, dlatego też nie szukamy kandydata w normalny sposób. Idziemy na skróty.
- Czyli?
- Technicznie jesteś trupem, jak nie przeżyjesz podróży to cóż... Nie będziemy płakać. No ale jest szansa że ci się jednak uda i wtedy wszyscy będą zadowoleni, każdy ugra to na czym mu zależy.
- Jak wy sobie to wyobrażacie? Że wejdę z astronautami pomacham wszystkim z platformy i nie będzie pytań? - Dotarło do mnie że jednak tracę czas.
Roześmiał się krótko i szorstko, jak druciana szczotka.
- Nic z tych rzeczy, nasi dzielni astronauci nawet nie będą wiedzieli że z nimi lecisz. Oficjalnie będziesz częścią ekwipunku który zrzucą... Podróż odbędziesz w klasie bagażowej.
Czy mówiłem że gościu był dobry? Znowu siedziałem z otwartą gębą. Tymczasem on kontynuował.
- Zapewne nie wiesz, ale od dosyć dawna różni naukowcy myślą nad tym jak sprawić aby podróże kosmiczne były możliwe na duże odległości. Hibernacja, staza czy inne mądre nazwy. Chodzi o to aby taki człowiek nie potrzebował dużo tlenu i jedzenia, a mógł miesiącami żyć podczas lotu, najlepiej śpiąc. Nieoficjalnie mogę ci powiedzieć że prototyp takiej technologi ma być przetestowany podczas tego lotu.
- Chcecie mnie zamrozić? - Zrobiłem oczy jak pięć złotych.
- Nie, z tego co wiem to nie. Dostaniesz jakieś zastrzyki które sprawią że będziesz w stanie podobnym do tego jak niedźwiedzie zimą. Odrętwiały i nieprzytomny, prawie nie oddychający. Cała podróż ma w twoim przypadku trwać niecałe pięć może sześć dni. Nie za długo ale pozwoli na zweryfikowanie czy to ma jakikolwiek sens.
- Zapewne cała ta technologia nie jest w pełni legalna?
- Legalna to złe słowo. - Odparł z krzywym uśmiechem. - Preferujemy: tajna.
- No tak. - Westchnąłem. - A o z żarciem i powietrzem tam na miejscu?
- Są uprawy roślin, dają tlen i jedzenie. Jak są rośliny to jest i woda. Twoja głowa w tym żebyś to ogarniał jak chcesz żyć. No ale w aktach stoi że byłeś prepersem, więc będziesz miał okazję przetestować swoje umiejętności.
- Ta... ile mam czasu aby to przemyśleć?
- Ile chcesz, nie więcej jak dobę. - Odparł wstające. - Trzymaj.
Podał mi tabletkę, wyglądała jak witamina C.
- Jeśli się zgadzasz to połknij tą pastylkę. Wywoła ona stan podobny do zawału, resztą my się zajmiemy. Jeśli nie jesteś zainteresowany to nic nie rób. Cela jest pod monitoringiem więc będziemy wiedzieć co i jak. Nie zwlekaj tylko zbyt długo, bo jak będą cię wyprowadzać na egzekucje to będzie za późno. Na mój gust masz jakieś pięć do siedmiu godzin.
- A co później? Jak ten przy kamerze przyśnie a ja nie przeżyje zawału?
- Bez obaw, nie przyśnie. Później będzie lot do Ameryki i kilkanaście godzin na zapoznanie się ze wszystkim co ci się może przydać na miejscu. - odparł wstając i pukając w drzwi.
- Kopsniesz jeszcze szluga na odchodne? - Zapytałem zanim pojawił się klawisz.
Wychodząc rzucił mi całą paczkę, równy koleś. Strażnik uznał że nic nie widział.
Jeśli myślicie że długo się zastanawiałem po wyjściu okularnika to macie rację. Nie tak łatwo postawić całe swoje życie na ostrzu noża. Ja potrzebowałem na to trzech fajek. Co innego być na coś skazanym, co innego wybrać coś świadomie. Odgasiłem peta na podłodze i wyrzuciłem filtr przez okno. Po czym łyknąłem tablete i położyłem się na wyrze. Trochę nie chciała pójść, bo w gardle mi zaschło od papierosów, ale w końcu dotarła gdzie miała. Zastanawiałem się jak to jest dostać zawału? Podobno boli jak cholera. Jedyne co poczułem to jakby mnie prąd złapał. Wyprężyłem się jak żołnierz na baczność i po chwili straciłem przytomność.

* * *

Obudziłem się mając szybę kilka centymetrów od twarzy, mój powolny miarowy oddech skraplał się na niej w formie mgiełki. Nie dostrzegałem żadnych świateł ponadto nie mogłem się za bardzo poruszać. Niezbyt komfortowa sytuacja... Widziałem niezbyt wyraźnie, obraz był rozmazany, jak po długim śnie, niestety o przetarciu oczu mogłem tylko pomarzyć. Moje ciało wciąż było zesztywniałe i nie chciało się mnie słuchać. Postanowiłem skupić się na widoku za szybą. Po dłuższej chwili zrozumiałem że patrzę na niebo pełne gwiazd. Ani jednej chmurki, idealnie krystalicznie czarne, księżyca też nie widziałem. Powoli zaczynały wracać pozostałem zmysły, dudnienie które mnie obudziło zaczęło pokrywać się z wstrząsami które co jakiś czas podrzucały moje "łóżko", chociaż chyba bardziej trafnym określeniem byłaby trumna. W końcu wjechałem gdzieś  gwiazdy zniknęły. Kilka mocniejszych wstrząsów koronowanych zostało niemiłym zgrzytem i cichym cmoknięciem. Uszczelki puściły, wieko mojego kontenera się uniosło. Wilgotne powietrze owiało mnie niespodziewanie. Dookoła panowała całkowita ciemność. Wytężyłem uszy starając się wyłapać najdrobniejszy dźwięk, moje wysiłki spełzły na niczym, było niesamowicie cicho. Klaustrofobicznie. Chciałem usiąść ale moje ciało nie miało ochoty nawet drgnąć, tylko oczy mnie słuchały. Niestety niewiele to pomagało w obecnej sytuacji. Nie pozostało mi nic innego jak czekać. Próbowałem sobie przypomnieć co się działo wcześniej? Ostatnie czego byłem pewny to pobyt w celi oraz wcześniejszą rozmowę z okularnikiem. Zapewne jestem w gdzieś w jakiejś części szpitalnej, dochodzę do siebie po udawanym zawale, zgonie czy co tam miało zostać upozorowane. Zamknąłem oczy z mocnym postanowieniem zaśnięcia i przeczekania. Nie wiem czy mi się to udało, chyba tak... Na początku pojawiło się mrowienie w opuszkach palców. Zupełnie jak wtedy gdy człowiek zaśnie uciskając nie tak jak trzeba rękę i budzi się z odrętwiałą kończyną. Jest takie uczucie ciepła i mrowienia. Z czasem pozostałe części mojego ciała zaczęły odzywać się w ten sam sposób. Wciąż odrętwiały usiadłem, ruszałem się jak dziadek po maratonie. Postanowiłem jeszcze chwilę odczekać zanim spróbuję wyjść z mojego sarkofagu, dookoła była całkowita ciemność, głupio by było w coś przydzwonić małym palcem stopy. Kto tego doświadczył wie o czym mówię. Tymczasem zawołałem:
- Halo! Jest tu kto? - Mój charczący głos rozbrzmiał w ciszy jak warczenie jakiegoś potępieńca. - Już się obudziłem!
Rozejrzałem się dookoła, gdzieś na lewo ode mnie majaczyła mała czerwona kropka. Jedyne światełko które byłem w stanie dostrzec. Upewniwszy się że jestem w stanie ustać pewnie na nogach ruszyłem powoli machając dłońmi w poszukiwaniu przeszkód. Kilka kroków później udało mi się odnaleźć włącznik i rozświetlić pomieszczenie. Stałem pod ściną małego pomieszczenia, w którym poza sarkofagiem na kółkach i drzwiami byłem tylko nagi ja. Rozejrzałem się szybko za jakimiś kamerami, była jedna w rogu pod sufitem. Pomachałem do niej, ale nic się nie zmieniło. Obszukałem ponownie "pojazd" którym przybyłem i natknąłem się na schowek w którym znalazłem bieliznę i dresy. Lepsze to niż nic. Na samym dnie leżał jeszcze czytnik ebooków. 
