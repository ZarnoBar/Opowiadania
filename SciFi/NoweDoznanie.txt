*"Bez powrotu" by Bartłomiej Żarnowski CC BY-SA*

*Wrocław 2020*

#Nowe doznanie

Knajpka była o tej porze mało uczęszczanym miejscem. Pojedyncze indywidua snuły się bez większego celu i determinacji aby zagrzać na dłużej miejsce. Obsługa pochowała się w sobie tylko znanych zakamarkach starając się zniechęcić nielicznych klientów do zamawiania. Czekałem na kumpla, wpatrując się w daleki krajobraz miasta. Pomiędzy strzelistymi wieżami, łukami i inną zabudową wrzał ruch. Wszystko co było w polu widzenia gdzieś pędziło. Chyba tylko ja podziwiałem ten cały spektakl jako stacjonarny obserwator. Zegar wskazywał kilka minut przed południem.
- Czołem.
Boromir pojawił się jak zjawa. Ubrany w lekką koszulę i płócienne spodnie wyglądał trochę jak plantator kawy. Nigdy nie mogłem się przywyczaić do jego ubiorów, niby nie odstawał za bardzo od otoczenia, dopóki nie skupiło się na nim całej uwagi. Wtedy nagle się okazywało że wyglądał jak wyrwany z innej epoki.
- No w końcu! - Wstałem aby uścisnąć rękę znajomego w powitalnym geście. - Zamówić ci coś?
- Nie, mam może z piętnaście minut. Ciągle coś do załatwienia, nie ma jak posiedzieć i nic nie robić! Czasami to ci nawet zazdroszczę, tego wolnego czasu.
- Nie przesadzaj, każdy niesie swój krzyż. - Machnąłem lekceważąco dłonią.
Zapadła chwila ciszy. Niezbyt długa ale dająca możliwość zebrania myśli.
- I jak, załatwiłeś?
- Tak - Boromir odparł z niewielkim wahaniem - jesteś pewien że tego chcesz?
- Już gadaliśmy o tym, wiesz że tak...
- No cóż, ślizgamy się na granicy prawa, niektórzy w ostatniej chwili zmieniają zdanie. Wolę mieć pewność.
- Nie jestem taki jak inni. Jak mówię że to zrobię, to znaczy że tak będzie.
Kumpel uśmiechnął się pod nosem, kręcąc głową. W końcu machnął ręką w skomplikowanym geście i przed nosem zmaterializował mu się panel. Wybrał szybko kilka opcji po czym gestem odwrócił hologram i posłał w moim kierunku.
- Co to? - Uniosłem zdziwiony brwi?
- Kwestionariusz zdrowotny, przecież widzisz tytuł.
- No potrafię czytać, ale dlaczego mam to wypełniać?
- Jakby coś się stało to firma chce mieć papiery że wszystko było zgodnie z procedurami. Każdy chce mieć dupochron.
- Bez jaj, czytałem że to standardowa procedura!
- Operacje też są standardową procedurą, a papiery wypełnić trzeba i podpisać zgody.
- No dobra, dawaj, miejmy to za sobą.
Przewinąłem szybko kwestionariusz chcąc oszacować ile mi to zajmie. Na szczęście był krótki, wróciłem na początek i odruchowo wypełniłem bzdury typu wiek, nazwisko i inne dane personalne. Kolejne pytania wydały mi się conajmniej zaskakujące.
- Jesteś pewny że to kwestionariusz medyczny? - Uniosłem wzrok znad panelu.
- Heh, wszyscy tak reagują. Nie bój żaby, psychologia też jest częścią medycyny.
- Ech, lekarze i ich świat... - Westchnąłem.
Przeniosłem wzrok z powrotem na wiszące przede mną okienko:
- Czy przechodził pan jakieś choroby psychiczne? - Nie.
- Czy w ciągu ostatniego roku miał pan okresy depresji? - Nie.
- Czy w ciągu ostatniego roku miał pan dziwne sny? - Ciekawe co rozumieją przez "dziwne"? - Nie.
- Czy ma pan ostatnio wrażenie że jest kimś innym? - Litości... - Nie.
- Czy ma pan wrażenie że pana życie nie ma sensu? - A czy kiedykolwiek miało? - Nie.
- Czy ma pan jakieś wrodzone lęki? - Nie.
- Czy miał pan ataki klaustrofobii? - Czy to wciąż możliwe? - Nie.
- Czy jest pan w grupie osób z podwyższonym poziomem dostępu do danych krytycznych? - Nie.
- Czy zdaje pan sobie z ryzyk związanych ze zgodą na zabieg? - Tak.
- Czy przeczytał pan broszury informacyjne? - Tak.
- Proszę podać słowo rozpoczynające 48 wiersz na 6 stronie broszury informacyjnej. - A to gady... - "W oparciu o..."
Na koniec jeszcze sygnatura potwierdzająca że nie jestem koniem i zrobione. Przejechałem jeszcze raz wzrokiem po całości, aby upewnić się że nic nie pominąłem. Na koniec posłałem okienko z powrotem do Boromira.
- Dobra, poszło do analizy. - Odparł zamykając hologram.
- A co tu jest do analizowania? - Zdziwiłem się. - Za dużo danych tam nie ma.
- Mnie nie pytaj! - W odpowiedzi rozłożył tylko ręce i uśmiechnął się. - Myślę że w ciągu kilkunastu godzin, maksymalnie dwóch dni się odezwą do ciebie. Wtedy przyjdą też informacje co i jak dalej. Nie przemęczaj się, dobra rada kumpla.
- Tak z ciekawości - nagle mnie naszło dosyć oczywiste pytanie - też tego próbowałeś?
- Ja? - Odchyla się w krześle śmiejąc się gwałtownie. - Za żadne skarby! Chociaż powiem ci że kilka razy mi to przeszło przez myśl...
- Więc czemu nie? - Drążyłem temat.
- Spotkałem się kilka razy z osobami będącymi po. - Zamyślił się na chwilę. - Jakby to ująć? Są inni. Wtedy do mnie dotarło, może nie warto?
- Myślę że przesadzasz. Sporty ekstremalne to moje drugie ja. Myślę że za miesiąc już nie będę o tym pamiętać! - Uspokajam kumpla.
- No cóż, każdy przechodzi to inaczej. Może masz rację, a może nie. Następnym razem jak sobie gdzieś klapniemy to mi opowiesz jak było!
- Masz to jak w banku!
Żegnamy się i Boromir znika, równie niespodziewanie jak się pojawił. Ech to młode pokolenie, ciągle w biegu. Powracam do kontemplacji widoku, sącząc ze szklanki koktajl truskawkowy. Panorama miasta zmienia kolory na zieleń, wybiło południe.

* * *

Jeszcze tego samego wieczora przychodzi mail z InfiMedTech, informujący mnie że odpowiedzi udzielone w kwestionariuszu pozwalają mi na uczestnictwo w programie. W dalszej części znajdują się załączniki i sugerowane konfiguracje które powinienem zaaplikować jeśli posiadam jakieś rozszerzenia i modyfikacje. Przeglądam długą listę, na szczęście filtry podświetlają co mnie dotyczy. Nie ma tego dużo ale i tak czuje się jakby trochę rozbierany do naga. Gdzieś z tyłu głowy mam poczucie gwałtu na mojej prywatności, czy może bardziej swobodzie osobistej. Dzwoni Suzi, odbieram kładąc się i wlepiając wzrok w sufit.
- Hejka, jak tam Andrzejku? - Jej piskliwy głosik wbija mi się w ucho.
- Się masz! A całkiem dobrze, nie narzekam!
- Słyszałam od dziewczyn, że znowu coś durnego ci do głowy wpadło!
- Przecież mnie znasz, ja po prostu nie mogę usiedzieć na tyłku.
- Ostatnim razem nie za dobrze się to skończyło. Rozumiem że oglądalność i tak dalej. Z czegoś trzeba w końcu żyć, ale czasami po prostu nie warto...
- Ojej chyba się nie martwisz za bardzo? - Pytam z powątpiewaniem w głosie.
- Oczywiście że się martwię! - Krzyczy mi prosto w ucho.
- Nie przesadzaj, tym razem nie będzie nic zbyt niebezpiecznego. Obiecuje!
- Zawsze tak mówisz, a później trzeba cię zbierać!
- Tylko raz się to zdażyło! No i faktycznie dało mi to dużo do myślenia, zmądrzałem!
- Na prawdę? - Pyta głosem pełnym nadziei i wątpliwości.
- Słowo harcerza!
- Ok, trochę ci wierze. Opowiadaj co tym razem ci do głowy strzeliło?
- Ta-Je-Mni-Ca! - Szelmowski uśmiech wypełza na me usta. - Za kilka dni się dowiecie.
- No weź! Będę siedziała jak na szpilkach przez ten czas!
- Dasz radę, jak zawsze.
- Będę musiała! Jak wrócisz najpierw powiedz mi, ok?!
- Bez obaw, jesteś na szczycie mojej listy, do później. Pa.
- Papatki, Adrzejku! Buziaczki!
Przymknąłem oczy leżąc jeszcze kilka chwil. W końcu wracam do wiadomości od której mnie oderwał telefon. Zastanawiam się czy faktycznie jest sens tak się ograniczać? Z broszury wiem, że większość rzeczy które mi każą wyłączyć już teraz, nie będę mógł używać podczas podróży. Więc po cholerę upośledzać się z wyprzedzeniem? Oczywista odpowiedź z tej samej ulotki mówi: "Aby ograniczyć szok poznawczy". Cokolwiek by to nie było... Dobra walić to, co ma być to będzie.

* * *

John kończył ostatnią serię podciągnięć na drążku. Jako trener obserwuje go stojąc kilka kroków z tyłu z założonymi na siebie rękoma. Młody ma naprawdę dobrą formę, brakuje mu tylko trochę ogarnięcia. Chociaż na jego pytanie co mam właściwie na myśli, nie potrafiłem rzeczowo odpowiedzieć. Chyba chodziło o to że za łatwo wszystko Johnowi w życiu przychodzi. Na torze przeszkód gdzie ćwiczył od kilku miesięcy, nie ma sobie równych. Pewnie że są potknięcia, każdy je ma, ale ogólnie sumaryczne oceny ma bardzo wysokie. Porusza się jak weteran, jakby miał wrodzone odruchy których inni uczą się tygodniami. Jednakże uśmieszek z którym kończy ćwiczenia, jest irytujący. Nie tylko dla mnie, ale też dla innych chłopaków.
- I jak trenerze? - Słowa chłopaka wyrywają mnie z zamyślenia.
- Nieźle, nieźle. Zrób jeszcze z dwa kilometry biegu na zakończenie, myślę że na dzisiaj koniec. Jak rozumiem nie zmieniłeś zdania?
- Nie. Jestem pewny że poradzę sobie bez problemu. Nie ma na co przedłużać.
- Pamiętaj, sprawność i siła to nie wszystko. Jeśli nie będziesz miał głowy na karku, to o wypadek bardzo łatwo. Młody jeszcze jesteś, nie ma się gdzie śpieszyć...
- Właśnie! Młody jestem! Dlatego mam większe szansę niż pozostali. Jestem szybszy i zwinniejszy. No i kasa którą za to dostanę, spokojnie mi wystarczy aby wyrwać się z tej stacji. Jeden, góra dwa biegi i zmiatam stąd. Nie chce zmarnować najlepszych lat życia siedząc na orbicie Ziemi.
- Nie ty pierwszy tak mówisz. Pamiętaj że statystyki ktoś robi. Więc nie jest jeszcze za późno na zmianę zdania.
- Bez obaw trenerze, dam sobie radę.
- Ok, to zasuwaj na tor, a później do kapsuły na regenerację. Wypoczynek teraz jest ważniejszy niż dalsze forsowanie się. Przygotuje papiery, myślę że do jutra wszystko będzie gotowe.

* * *

Architekci zatrudnieni do zaprojektowania siedziby InfiMedTech odwalili kawał dobrej roboty. Wchodząc do budynku ma się wrażenie, że z jednej strony ocieramy się o najnowsze technologie, a z drugiej nie ma tej naukowej sterylności i pustki. Można powiedzieć że czuć mieszaninę podekscytowania i zainteresowania, bez naturalnego w takiej sytuacji niepokoju. Po szybkim potwierdzeniu tożsamości, odprowadzono mnie do pokoju transferu. Pomieszczenie jest dla mnie totalnym zaskoczeniem. Spodziewałem się jakiejś sterylnej, szarej sali z jasnym światłem padającym z sufitu. Dużym stołem, kozetką czy czymś takim? A tymczasem pokoik jest niewiększy niż moja sypialnia. Co więcej, na pierwszy rzut oka ją przypomina. Brak mocnych jaskrawych lamp, sprawia wrażenie przytulności. Po chwili pojawia się technik.
- Witam panie Andrzeju. Mam na imię Janek. Miło pana poznać.
- Dzień dobry.
- Jak samopoczucie? Wszystko w porządku?
- Tak dziękuje. Czuję się trochę podekscytowany, ale poza tym chyba wszystko w normie. - Odparłem rozglądając się dookoła. - Mam wrażenie jakbym był w domu, a nie w klinice. Trochę to dezorientujące...
- Ach tak, dopasowaliśmy środowisko aby wizualnie czuł się pan komfortowo.
- Czyli to nie przypadek...
- Zdecydowanie nie! - Kręci energicznie głową. - No dobrze. Przejdźmy do rzeczy. Widzę że nie zdecydował się pan na odłączenie rozszerzeń?
- Nie widziałem w tym zbytniego sensu... - Speszyłem się trochę.
- No cóż, nie jest to obowiązkowe, ale w mojej ocenie podjął pan błędną decyzję. Z drugiej strony doznania będą, hmm... jak by to powiedzieć, bardziej wyraziste.
- O to chyba chodzi?
- Jestem pewny że mówimy, o dwóch różnych rzeczach... - Uśmiech technika działa na mnie lekko stresująco. - No nieważne. Tak jak mówiłem, to nie jest obowiązkowe. Przed panem jeszcze jeden formalność i możemy zaczynać.
- A mianowicie?
- Musi pan oczywiście, wybrać kto jest w pana drużynie. Proszę zerknąć na te informacje. Zamieściliśmy życiorysy i dane biomedyczne osób które są obecnie dostępne do wyboru.
Skupiam się na lekturze, przeglądając kolejne pozycje zastanawiałem się co tak na prawde jest najważniejsze? Czy lepiej postawić na dobry wygląd, czy raczej skupić się stricte na parametrach opisujących ich fizyczność? Lepszy brutal czy gładki koleś? Z kobiet zrezygnowałem na samym początku, jakoś nie widzę ich w moim wydarzeniu. Jestem pewny że każdy z kandydatów ma podobne parametry fizyczne. W końcu ludzie nie różnią się aż tak bardzo. Zwłaszcza wyselekcjonowani zawodowcy. Tak więc wygląd jest chyba najważniejszy z mojej perspektywy? Chociaż publika to jedno, a to co ja z tego wyniosę to druga sprawa. Należy też rozważyć, czy brać weterana czy raczej świeżaka? Jeśli ktoś jeszcze tego nie robił, wszystko będzie dla niego nowością... No tak, łatwo powiedzieć, tylko że człowiek z doświadczeniem ma dużo większe szanse na zwycięstwo niż ten co próbuje pierwszy raz. No i bądź tu mądry! Czasami możliwość wyboru jest większym przekleństwem niż przymus. No dobra, weź się chłopie w garść. Odgoniłem wszystkie natrętne myśli i postanowiłem zdać się na intuicje. Po to w końcu ją zakupiłem, czas z niej skorzystać. Przewijając kandydatów, moją uwagę przykuwa jedno ze zdjęć. Nie potrafię powiedzieć dlaczego, po prostu coś mi się w nim podobało.
- Ten - zaznaczyłem w oknie interesującą mnie osobę - John Ocon.
- Dobrze, proszę mi dać chwilkę. - Technik przejmuje kontrolę na panelem. - W międzyczasie proszę podpisać umowę ubezpieczeniową. Zaznaczając opcje które pana interesują.
Westchnąłem i otworzyłem kolejne okienko, skupiając się na liście wyboru. Czy to się kiedyś skończy?

* * *

Kiedyś nie lubiłem tego momentu, gdy mój podopieczny wyrusza. Z czasem chyba się na to uodporniłem, nie mam już takiej galopady myśli, zobojętniałem chyba. Poprawiając i sprawdzając uprząż młodego, zastanawiałem się który to z kolei chłopak wychodzi spod mojej opieki? Nieważne, każdy robi swoje. Wszystko wygląda jak należy, moja rola dobiega końca. Teraz jego los jest w jego rękach.
- Dobra młody, wskakuj do kapsuły. - Klepię go w plecy.
- Żadnego pożegnania, super rady czy coś? - Dziwi się John.
- Nie rozklejaj się, masz co chciałeś. Nie zapomnij tylko spadochronu otworzyć. To znacząco ułatwia lądowanie, poza tym dasz sobie radę.
Cierpki uśmiech w odpowiedzi na moje słowa. "Lepiej późno niż wcale" - przebiega mi w myślach. Chyba zaczyna do niego docierać, że kończy się poklepywanie i przechwałki w szatni. Teraz czeka go wyprawa na Ziemię. Dociera  do niego, że sprawność fizyczna na której zawsze bazował może być nie wystarczająca aby wszystko zagwarantować. Zapewne przyda się też sporo szczęścia. Zobaczymy kogo trafi? Czy wróci w jednym kawałku? Kapsuła zamyka się z cichym sykiem. Metalowy walec bez okien, czy innych zbędnych ozdobników. Przeleci przez pustkę kosmosu, wgryzie się w atmosferę. Automatyka na wysokości kilku kilometrów otworzy spadochron. Później swobodny spadek, po czym odstrzelą się osłony i "pojazd" wypluje z siebie Johna. Do tego czasu młody powinien odzyskać przytomność, namierzyć z grubsza miejsce lądowania i otworzyć swój spadochron. Spoglądam po raz ostatni jak kapsuła wsuwa się w "lufę" doku. Niewielkiej armatki z której wystrzeli się śmiałka w kierunku planety. Pokazuję "OK" kierując kciuk do góry, chociaż nie ma tutaj nikogo kto by mógł to zobaczyć, taki pusty gest na pokrzepienie. Śluza się ostatecznie zamka. Odwracam się i nucąc pod nosem starą melodię, ruszam do baru. Piwo jest nieodzowną częścią mojego rytuału.

* * *

- Panie Andrzeju, wszystko gotowe. - Odzywa się technik. - Zaczynamy na pana znak. Gdy będzie pan gotowy proszę nacisnąć ten guzik.
Janek poklepuje mnie po ramieniu, po czym opuszcza pomieszczenie. Tego również się nie spodziewałem. Myślałem że będzie jakoś inaczej... "Dobra, jedziemy!" - odsuwam wszystko od siebie. To była ostatnia myśl którą przeszła mi przez głowę przed naciśnięciem wielkiego guzika z napisem "Start transferu".
Trzydzieści dwie sekundy później, rdzeń sztucznej inteligencji w możliwie najbardziej okrojonej wersji został przeniesiony do implantu Johna. Trzydzieści sześć sekund później kapsuła opuściła dok. Podczas gdy pojazd pędził w kierunku atmosfery planety, w głowie śmiałka rozpoczął się proces dekompresji rdzenia. Przez najbliższe kilka minut obydwie istoty pozostaną w stanie nieświadomości.

* * *

- No stary, nie daj się prosić! Opowiadaj jak było?!
W wirtualnej kawiarence otaczało go kilku znajomych, wszyscy z miliardem pytań. Tylko jak na nie wszystkie odpowiedzieć? Niektórych rzeczy nie da się opisać, jak ma ślepy wytłumaczyć co to jest czerwony? No ale postanowił dać z siebie wszystko, uniósł rękę i dał znać że chce zabrać głos.
- To był prawdziwy odlot! Nie da się tego opisać... Szok.
- I to wszystko? - Znajomi są zawiedzeni taką odpowiedzią. - Nie wykręcisz się tak łatwo, bez szczegółów!
- Spokojnie! - Śmieje się machając rękami - Dajcie mi chwilę, niech zbiorę myśli, pierwszy raz przyćpałem człowieka.
- Proszę cię, wyrażaj się! - Karci mnie Suzi. - Nie przystoi nam taki słownictwo!
- Dobra, dobra już się poprawiam... No więc gdy się ocknąłem w jego głowie wszystko się trzęsło. Ciasno, duszno, głośno i pusto. Po chwili rozległ się straszny trzask, zewsząd dolatywał huk, zanim się zorientowałem lecieliśmy w powietrzu!
- Jak w symulacji fizycznej?
- To była prawdziwa fizyka! Nic nie trzeba symulować jak się jest w realnym ciele. I to uderzenie hormonów! Tego się nie da opisać! Czujesz przerażenie, ale takie prawdziwe dzikie, nieokiełznane! Logicznie myśląc teraz wydaje mi się to śmieszne, mamy kombinezon, spadochron i całą resztę innych rzeczy... Wiesz jak tego użyć, wszystko będzie dobrze, prawda? Tylko że jak jesteś w ciele, nie myślisz tak jak teraz!
- Jak nie myślisz tak jak teraz? Więc niby jak? Wgrali ci jakieś inne algorytmy?
- Nie... Nie, masz do dyspozycji tylko swój rdzeń, nic więcej nie mieści się w implancie człowieka. Czujesz to co on, możesz mu coś podpowiadać i tak dalej ale jesteś niesamowicie wolny.
- Jak bardzo wolny? Musisz powoli mówić do niego czy o co chodzi?
- Implant i mózg nosiciela pozwala ci na uzyskanie jednego promila twojej normalnej prędkości...
- Bez sensu, w ogóle są sensory które pozawalają na taką wolną pracę?
- Nie ma sensorów! Widzisz i czujesz to co twój nosiciel. Jego zmysłami!
- Barbarzyństwo... - Wzdycha Boromir, po czym dopytuje. - Czyli?
- Czyli prawie nic nie wiesz co się dzieje dookoła! Wszystko jest nieostre, aproksymowane, zgadywane i wyobrażane. Jak tylko ruszysz oko o milimetr, to obraz się rozmywa, a mózg zaczyna sobie wyobrażać co tam powinno być.
- Taka symulacja znaczy się? - Dopytuje Suzi.
- To za duże słowo, on nie ma zasobów na symulacje. To raczej taki powidok, szum który nie zdążył wygasnąć. Totalne szaleństwo!
- No dobra, ale co z tym myśleniem? Czemu nie można myśleć logicznie?
- Bo twój hardware tapla się w hormonach! A one powodują że jeden plus jeden nie zawsze daje dwa... No i jak zaczyna się robić "gorąco", to nie ma wystarczającej mocy na przetwarzanie. Nie ma czasu przemyśleć, przeanalizować co robić, bo masz pół sekundy na podjęcie decyzji!
- Nie fantazjuj! Pół sekundy to kupa czasu!
- Nie jak masz odświeżanie liczone w milisekundach, no i hardware ci szwankuje od tych wszystkich chemikali...
Wszyscy umilkli, starając sobie wyobrazić jak to musi być. Czy warto też przyćpać człowieka i poczuć tą niesamowitą bezsilność i bezradność? Może to faktycznie poszerza horyzonty?
