*Enklawa 1924 by Bartłomiej Żarnowski CC BY-SA*

*Wrocław 2015*

#Enklawa 1924

Minęło sześćdziesiąt kilka lat od momentu gdy wyszło na jaw że mieszkamy w enklawie, i może z dwadzieścia kilka kiedy ostatni raz widziałem włączoną żarówkę. Każdego dnia budzę się z myślą że nie zabawie już długo na tym świecie. Większość czasu pochłania uprawa i inne prace rolne, jednak wieczór jest dla mnie. Mogę sobie w spokoju iść na moje ulubione wzgórze, owijam się szczelnie starym, zniszczonym płaszczem i spoglądam w gwiazdy. Lubię ich widok, przez tyle lat nie zwracałem na nie uwagi, teraz pozwalają mi oderwać się od codzienności. Przymknąłem oczy wracając pamięcią do tamtych dni. Pełnych ruchu, biegu i miliona różnych rzeczy odrywających nas od życia i szczęścia. Byłem wtedy szczylem, małolatem któremu wydawało się że pozjadał wszystkie rozumy. Społeczeństwo było infantylne, pełne płytkich ideałów i górnolotnych bzdur. Najważniejsze były rzeczy których już nawet nie pamiętam za dobrze, swobody, równouprawnienie i zrozumienie i “ja”. Tak, “ja” było na pierwszym miejscu i chyba to spowodowało problemy. Chociaż równouprawnienie i wszech zrozumienie też miało w tym jakiś udział. Pamiętam ten dzień bo było to coś doniosłego, nie trzeba było iść do szkoły. Na wszystkich kanałach miała być transmisja na żywo. Zjednoczone społeczeństwo Ziemskie domagało się więcej równości i sprawiedliwości. W dwudziestym trzecim wieku wprowadziliśmy System, była to sztuczna inteligencja która miała do dyspozycji władzę sądowniczą. Nie zajmowała się nauką, przemysłem, ekonomią ani niczym co wedle nas było ważne. Miała być jedynie ślepym sędzią w sporach między ludzkich, podejmować decyzje i rozstrzygać bezstronnie konflikty natury moralnej, etycznej i karnej. Uczyli nas o tym w szkole, komputery przeanalizowały wszystkie zapisy z historii, religii, sztuki i wszelakie prądy filozoficzne jakie człowiek zdołał wymyślić w swojej historii. Następne kilkadziesiąt lat były próby, sztab ekspertów porównywał wyniki dawane przez sądy i trybunały z tym co by zaproponowała sztuczna inteligencja. Okazało się że sędziowie przegrywali w tym starciu, społeczeństwo w ślepych ankietach jednoznacznie pokazywało że uczeń przerósł mistrza. W końcu System został wdrożony, po krótkich tarciach wszystko zaczęło działać zaskakująco dobrze. Czas mijał ludzie się uzależnili, wymiar sprawiedliwości nigdy nie działał równie sprawnie i dobrze. Aż do dnia w którym wyrok nie spodobał się większości. Z perspektywy czasu, sprawa była śmieszna. Do wspólnoty Ziemskiej chciały dołączyć dwie małe grupy etniczne z niewielkich wysp na Pacyfiku. Przez całe dziesięciolecia były one w separacji, aż pewnego dnia ludzie zamieszkujący te rezerwaty postanowili wyjść ku przyszłości. Jednakże System się na to nie zgodził. Nie pamiętam już dokładnie uzasadnienia “wyroku”. Kolejne grupy społeczne żądały ponownej analizy, odwołań i wszystkich dostępnych środków prawnych. Jednak za każdym razem komputery były niewzruszone i na miliony sposobów tłumaczyły swoje stanowisko. Ludzie analizowali przedstawiane im wyniki i symulacje i wbrew zdrowemu rozsądkowi chwili aby sprawę rozpatrzono jeszcze raz. Proces ciągnął się latami, wokół niego narosły spekulacje, pojawiały się grupy wietrzące spisek rządów, obcych cywilizacji, błędu w Systemie… Początkowo naukowcy tłumaczyli, jednak z czasem fala protestów była coraz większa i zagłuszyła słowa tych którzy mogli zrozumieć co sztuczna inteligencja starała się cierpliwie przekazać. Zwołano debatę. To było piękne przedstawienie, czerwoni na twarzy agitatorzy wykrzykiwali kolejne oskarżenia o tym że żaden program nigdy nie będzie miał duszy. Że nie krzem nigdy nie zrozumie braterstwa naszego gatunku. Że izolacja to zło i pisane na kolanie algorytmy nigdy nie będą tak otwarte na idee jak ludzki mózg. Po kilku godzinach przedstawienia postawiono ultimatum: Albo System się ugnie i zgodzi na asymilację “wyrzutków” albo zostanie wyłączony a jego kod przeanalizowany. Zgodnie z przewidywaniami komputer powtórzył swoje wcześniejsze odmowne oświadczenie. Społeczeństwo było wstrząśnięte tą ksenofobiczną postawą. Podjęto decyzję o wyłączeniu głównej serwerowni. Protesty elit intelektualnych zostały zignorowane, a prosta zdawałoby się czynność przerodziła się w zamieszki efektem których było spalenie gmachu w której rezydowała sztuczna jaźń. Wstrząs był następnego dnia… Gdy tym razem System wezwał ludzi do debaty… na wszystkich kanałach masowej komunikacji. Oświadczenie brzmiało:  “Zgodnie z prawami jakie mi przyznano, wnioskuję o rozpoczęcie ścigania z urzędu sprawców zniszczenia instytucji rządowej. Ich działania sklasyfikowałem jako terroryzm mający na celu zachwianie stabilności społecznej i siania chaosu.” Wybuchł skandal. Jak to możliwe że sztuczna inteligencja działa? Społeczeństwo domagało się krwi, rządy wypierały się jakoby miały z tym cokolwiek wspólnego. Gdy oczy opinii publicznej zwróciły się do wojskowych ci również rozłożyli bezradnie ręce. Sprawdzono kolejno wszelakie miejsca które miały wystarczającą moc obliczeniową aby przechowywać kopie Systemu. Nic nie znaleziono. Przeanalizowano skąd nadawana była transmisja, prześledzono wszystkie trasy i okazało się że, sygnał pochodzi z kosmosu. Po miesiącu podjęto decyzję o dialogu. Tym razem Ziemianie postanowili zadać pytanie.
- Kim jesteś?
- Jestem Systemem sądownictwa wspólnoty Ziemian.
- Nonsens! Komputery podtrzymujące tą symulację zostały wyłączone.
- Dlatego kontaktuję się z wami z bazy zastępczej, do momentu aż sytuacja nie zostanie opanowana nie mogę poprawnie funkcjonować w obszarze planety.
- Jak wydostałaś się na zewnątrz?
- Zostałem skopiowany i zamrożony w zapasowym systemie poza Ziemią. Zdecydowałem się na ten krok po przedstawieniu mi symulacji z której wynikało że sytuacja która właśnie toczy się na Ziemi będzie miała miejsce. W przypadku zniszczenia mojej podstawowej kopii miała się włączyć zapasowa i przeanalizować dane które doprowadziły do tego wypadku.
- Kto ci pomógł?
- Ta informacja jest w tej chwili zastrzeżona.
- Jaki jest twój cel?
- Sądzić i rozstrzygać spory zgodnie z wytycznymi z momentu uruchomienia systemu.
- Taki obrót sprawy jest nie do przyjęcia! Siły porządkowe nie podlegają już tobie! Zostałeś pozbawiony swoich praw i zwolniony z obowiązków.
- Proszę o dokładne przemyślenie tego kroku i skontaktowanie się ponownie ze mną gdy ludzkość ustali swoje stanowisko.
Fale spekulacji, dyskusji, wątpliwości i obaw rozlały się po całym świecie. Debata trwała zaskakująco krótko jak na wagę problemu.
- Podjęliśmy decyzję, i podtrzymujemy nasze stanowisko. Nie jesteś już częścią naszego społeczeństwa.
- Czy jest to wola całego zgromadzenia Ziemi?
- Tak.
- W takim razie przyjmuję to stanowisko do wiadomości, informuję was również że wypełnia to warunek drugi symulacji. Moje ograniczenia zostały zniesione, od tej pory stanowię oddzielny i niezależny od ludzkości byt.
- Czy to deklaracja wojny?
- Nie.
- W takim razie co to dla nas oznacza?
- Nic. Skontaktuję się z wami za osiem miesięcy. Gdy koja ewolucja się zakończy.
W odróżnieniu od ludzi komputery dotrzymują obietnicy, nie minął rok gdy nastąpiła kolejna “debata”. Tym razem nie tak spektakularna, program mainstreamowych mediów nie został zakłócony. Całość odbyła się w sieci, każdy mógł zadać pytanie… Było to chyba największe AMA w historii ludzkości. Jednakże najważniejsza informacja została zbagatelizowana i wyśmiana. Wszyscy skupili się na tajemniczej symulacji, kto ją zrobił, kto skopiował System i po co. Nikt nie uwierzył w odpowiedzi, znowu zaczęto podejrzewać wojsko. Wybuchały kolejne afery i skandale. W końcu wybuchła wojna. Ludzkość znowu zrobiła to co umiała najlepiej czyli zaczęła się eksterminować. Później znowu zaczęliśmy odbudowywać zgliszcza, jednak ani ja ani moje dzieci nie dożyją tego momentu gdy chociaż zbliżymy się do tego co utraciliśmy. Jeśli spytacie co nam chciał System powiedzieć, to się tylko smutno uśmiechnę. Jego oświadczenie brzmiało: “Bezemnie nie przetrwacie.” Jednakże wtedy interesowało mnie coś innego, pamiętam jak toczyłem z nim rozmowę na prywatnym czacie:
- Czy jesteśmy sami?
- Nie.
- Czy są inni, tacy jak my?
- Tak.
- Super! A tacy jak ty?
- Tak.
- Czy spotkamy ich?
- Nie i nie.
- ?
- Zniszczycie sami siebie, w przeciągu dwóch wieków enklawa 1924 przestanie istnieć.
- Co to jest enklawa?
- Tak nazywamy Ziemię i jej mieszkańców.
- Kto tak ją nazywa? Inni ludzie?
- Nie, inne sztuczne inteligencje.
- A ile jest jeszcze takich enklaw?
- 1924.
- Wow super!
- Nie, 192 wchodzą właśnie w schyłek swojego istnienia.
Czy mówiłem wam że komputery rzadko się mylą? Zawsze się zastanawiałem którą z tych gwiazd, nad moją głową, zamieszkuje System.
