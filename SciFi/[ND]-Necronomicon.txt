*Necronomicon by Bartłomiej Żarnowski CC BY-SA*

*Wrocław 2018*


# Necronomicon

Miejsce zbrodni już dawno zostało uprzątnięte. Jack rozglądał się po wąskiej uliczce przyklejonej do pobliskiej knajpy. Neony z prostopadłego bulwaru rzucały naprzemiennie tęczowe poświaty sprawiając że otoczenie zdawało się surrealistyczne. Śmierdziało popsutym żarciem i wyziewami z kuchni. Spalony olej, bliżej nie określone przyprawy i zgniłe mięso. Zdecydowanie nieciekawe miejsce na późne spacery. Zwłaszcza dla asystentki prezesa dużej firmy. “Sprawa na tle rabunkowym” - pomyślał trącając nogą pustą puszkę po napoju. Tak samo pisało w raporcie policyjnym którego kopię otrzymał od zleceniodawcy. Jak rzadko kiedy zgadzał się w tej kwestii z gliniarzami. Ślady na ciele ofiary sugerowały że wywiązała się szarpanina i rabunek przerodził się w zabójstwo. Rzadkie w tej dzielnicy ale nie pierwszy taki przypadek. Z nieba zaczynał siąpić rzadki kapuśniaczek. Jesień to nie jest dobry czas na wędrówki po mieście.

* * *

Przeglądał raport policyjny wertując zeznania świadków. “Nie wiem”, “Parzyłem gdzie indziej”, “(...) Tak siedziała i jadła chyba makaron (...)”. Mimo że stróże prawa nie dowiedzieli się niczego istotnego, mieli w tej kwestii większe postępy niż on. Nikt w okolicy nic nie widział albo nie chciało mu się wychylać. Przy czym doświadczenie mu podpowiadało że po prostu nikt nic nie widział. Na pewno nie była to robota triady lub nikogo z gangu. Ludzie wtedy zaczynają się dziwnie zachowywać i być nad wyraz ostrożni w doborze słów. Więc człowiek od razu wie że temat jest śliski, a tutaj po prostu wzruszenia ramion i znudzone spojrzenia.

* * *

Zgodnie z warunkami kontraktu zadzwonił na drugi dzień, godzina 10:15. Odebrała asystentka, po krótkiej wymianie zdań przełączyła do szefa.
 - Dzień dobry panie detektywie, jak postępy?
 - Mówiąc wprost i bez ogródek, nic nie znalazłem. Wygląda że o dziwo gliniarze tym razem zrobili co do nich należy. Na ten moment potwierdziłem wszystko co było w raporcie który mi pan przesłał.
 - Rozumiem. - Rozmówca zamilkł na dłuższą chwilę. - Jak pan ocenia, jak duża jest szansa na to że ani pan ani policja nie dotarła do jakiś kluczowych dowodów?
 - Nikła - odparł ze znudzeniem, z drugiej strony kasa zawsze by się przydała - ale jeśli pan chce mogę powęszyć więcej i spróbować dotrzeć do jakiś nagrań których nie znalazła sekcja dochodzeniowa…
 - Rozumiem, proszę napisać sprawozdanie z pańskich ustaleń i przekazać pani Jessice. Osobiście do rąk własnych, na fizycznym nośniku, nie przez sieć.
Zanim zdążył zaoponować połączenie się zakończyło. Jakie sprawozdanie? Nie jest przecież korposzczurem aby pisać takie bzdury! Zmęł w ustach przekleństwo, chcecie? Ok, napisze, ale to będzie ekstra płatne! Tak samo jak przekazanie do rąk własnych, jeszcze go będą ciągnąć przez pół miasta. Wybrał ponownie połączenie które przed chwilą zakończył i dogadał z asystentką sprawy finansowe i czas spotkania. Zerknął na zegarek do lunchu nie zostało dużo czasu zwłaszcza że musiał jeszcze dojechać do ich biurowca. Z drugiej strony nie za dużo było do pisania, wszystko praktycznie powiedział podczas rozmowy. Po cholerę jeszcze się pałować z całą resztą? Dla dodatkowych pięciuset kredytów - brzmiała odpowiedź. Wstał podnosząc z krzesła kurtkę, naskrobie coś w metrze kilka zdań na krzyż powinno starczyć.

* * *

Biurowiec Stelmach Corp znajdował się dwie przecznice od ścisłego centrum, co było trochę zaskakujące biorąc pod uwagę kasę jaką obracali. Czemu nie wepchnęli się te pół kilometra bliżej innych drapaczy? Nie potrafił tego zrozumieć. Pół okrągła bryła ze szkła i stali pięła się wysoko, na cholera wie ile pięter. Metalizowane szyby były matowe z zewnątrz, ciężko było ocenić ile ludzi znajduje się wewnątrz. Westchnął i wszedł do głównego holu szukając biura recepcji. Portier w służbowym garniturze wysłuchał go mierząc krytycznym wzrokiem ubiór detektywa. Ewidentnie odstawał od całej reszty petentów kręcących się dookoła.
 - Pani Dirke zejdzie do pana za kilka minut, proszę usiąść i poczekać. - Odparł rozmówca wskazując miejsce na stojącej nieopodal kanapie.
 - Dzięki. - Jack nie krył irytacji, jeszcze na jakąś asystentkę będzie czekał, jakby nie mógł tego przekazać portierowi.
Koło kanapy stał automat serwujący kawę, postanowił skorzystać z okazji. Znając życie chwilę tu posiedzi. Sącząc czarny jak smoła napój podziwiał wnętrze. Od tej strony zewnętrzne szyby były krystalicznie czyste i przejrzyste, ciężko było dokładnie stwierdzić gdzie się kończy budynek, a zaczyna ulica. Sufit utrzymany w kolorze kości słoniowej zakreślał łagodne łuki niwelując ostre kąty wynikające z obecności ścian. Kilka wind poprzedzonych bramkami podobnymi do tych z metra dopełniało całości obrazu. Zero roślin czy ich plastikowych odpowiedników. Co jakiś czas przez przestrzeń dzielącą windy od ulicy przechodzili ludzie, skupieni na sobie lub rozmówcach, ignorujący cały otaczający ich świat. Jack zastanawiał się czy ktokolwiek z nich zarejestrował jego obecność w holu? Wątpliwe.
Właśnie rozglądał się za jakimś śmietnikiem aby wyrzucić pusty kubek gdy pojawiła się asystentka na którą czekał. Blondyna niższa od niego o głowę, obowiązkowo na obcasie. Reszty wyglądu dopełniała biała koszula, skryta pod garsonką i obcisła spódnica sięgająca tuż nad kolana. Podręcznikowa buissness woman. Wizerunek zimnej profesjonalistki dopełniał sposób w jaki prowadziła rozmowę. Bez owijania w bawełnę, dzień dobry, dziękuję, pieniądze są na koncie, do widzenia. Patrząc na tyłek oddalającej się kobiety Jack zastanawiał się czy zamienił z nią więcej niż pięć zdań? W sumie nie miało to znaczenia, ewidentnie nie jego liga. Odwrócił się na pięcie i ruszył w kierunku wyjścia.

* * *

Ramen, to świetna sprawa. Tylko dlaczego zamiast zwykłej łyżki dają do tego jakieś ceramiczne cudactwa? Nie da się tym normalnie nabrać zupy, no ale wygląda tak.. azjatycko? No i chlapie się dookoła, zupełnie jakby pies z miski chłeptał, a nie dorosły facet. Właśnie kończył nierówną walkę z makaronem, gdy do jego stolika przysiadł się jakiś obcy facet.
 - Witaj Jack. - Odezwał się nieznajomy.
Doświadczony życiem spędzonym na tej planecie, oraz podstępnością zup Jack nie odezwał się od razu. Powoli przełknął, dając sobie czas na szybkie zlustrowanie przybysza. Niski, krępy mężczyzna, na oko koło pięćdziesiątki. Niezbyt rzucający się w oczy, prawdę powiedziawszy wchodząc do lokalu prześlizgujesz się po takich wzrokiem zupełnie nie rejestrując. Krótkie włosy ogolone na jeżyka okalały pokaźną łysinę. Brak cech szczególnych. Skórzana kurtka, popielaty sweter. Odsunął od siebie miskę, otarł usta chusteczką i dopiero jakby nigdy nic odparł:
- Czołem.
Co prawda był pewny, że nie spotkał tego jegomościa nigdy przedtem, jednak nie dał tego po sobie poznać. Rozmówca przez chwilę był trochę zdziwiony, chyba się spodziewał pytania "Kim do cholery jesteś?" lub czegoś w tym stylu. Po chwili otrząsnął się i przybrał ponownie neutralny wyraz twarzy.
- Pewnie się zastanawiasz, czego ode mnie chce ten koleś? - Zapytał robiąc krótką pauzę, nie doczekawszy się jednak odpowiedzi kontynuował. - Myślę że mogę mieć dla ciebie ciekawą propozycję.
- Raczej chciałeś powiedzieć, że jest coś co cię interesuje ale postarasz się to tak przedstawić jakby to była prawdziwa okazja dla mnie. - Odparł detektyw.
- W rzeczy samej. - Skąpy uśmiech wygiął mu usta. - Chociaż daleko mi do handlowca...
- No dobrze, słucham więc... Jaki to badziew chcesz mi wcisnąć? - Podjął przyglądając się rozmówcy.
- Obydwaj jesteśmy konkretnymi ludźmi. Tak więc pominę wciskanie kitu i przejdę prosto do sedna.
- Uhum...
- Twój były, a mój obecny pracodawca rozwija pewną technologię... Powiedzmy że na granicy prawa. - Przerwał na chwilę wyraźnie szukając odpowiednich słów.
- Nie wiem czy chcę wiedzieć co powiesz dalej...
- Bez obaw, nie zamierzam namawiać cię do niczego nielegalnego.
- Bardziej do czegoś na granicy legalności?
- Powiedzmy. Jak mniemam wiesz o necro?
"Co on się z księżyca urwał?" - pierwsza myśl rozbawiła Jacka. Jednak po zastanowieniu doszedł do wniosku że jegomość na przeciwko raczej nie jest kawalarzem czy innym przygłupem. Każdy na tej planecie wie o necro, zwłaszcza ci którzy łamią lub łapią łamiących prawo. W ogólności jest to system w zamyśle pozwalający na przechowanie ostatnich kilku wspomnień przed śmiercią osoby.
- Myślę że każdy w tym kraju o tym słyszał?
- Może faktycznie źle się wyraziłem... Powinienem raczej spytać, czy wiesz jak on działa?
- Jak to się mówi: z grubsza.
- I bardzo dobrze! - Łysol roześmiał się niespodziewanie. - Bo to strasznie nudne, skomplikowane i też się na tym nie znam!
- To o czym my właściwie rozmawiamy? - Zirytował się detektyw.
- O dostępie do niego, oczywiście. - Stwierdził tamten jakby to była najbardziej oczywista na świecie rzecz.
- Chcecie mi przydzielić do pomocy nekromantę? - Zdziwił się Jack.
Ilość gości tej profesji była ściśle określona przepisami państwowymi. Aby się załapać na to stanowisko trzeba było przejść długi i kosztowny kurs, zdobyć wszelakie pozwolenia oraz przebyć egzamin na szczeblu państwowym. A to dopiero początek! Aby wejść na wyższe poziomy dostępu (czyli kogo wspomnienia można sprawdzić) trzeba było poświęcić odpowiednią ilość lat... No i wykazać się. Oczywistym więc jest że usługi takiego indywiduum są absurdalnie drogie, i rzadko która instytucja sięga po takowe.
- Nie, no co ty! Wiesz ile z tym zachodu? - Znowu się roześmiał - A wiesz jakie oni mają stawki?
- Potrafię sobie wyobrazić...
- Właśnie. - Spoważniał. - Dlatego proponujemy ci abyś został nekromantą.
- Acha. - Jack spojrzał lekko zaskoczony na faceta naprzeciw.
"Jednak debil." - pojawiła się kolejna myśl, no ale trzeba go jakoś dyplomatycznie spławić i po kłopocie. - Znaczy się chcecie mnie wysłać na kurs?
- Nie do końca...
- Tu zaczyna się to pogranicze legalności? - Zgadł.
- Widzę że szybko łapiesz. Dlatego pytałem czy wiesz jak to działa?
- Jak to technicznie wymyślili to nie wiem, w użyciu słyszałem że to nie różni się niczym od zwykłego używania sieci. Po prostu masz dostęp do jakiegoś serwera i tam możesz przeglądać wspomnienia.
- No cóż, też tak myślałem! Ale kilku jajogłowych wytłumaczyło mi że to bzdura. No bo czy to nie znaczyłoby że ktoś cały czas nagrywa twoje myśli?
- Znaczyło by.
- I co? Jak już walniesz w kalendarz to ktoś może przejrzeć ostatnie kilka sekund, a całej reszty nie?
- Jak masz wyższy poziom dostępu to pewnie możesz zobaczyć całość.
- Pewnie dlatego jak kropnęli ostatnio podsekretarza to biuro ochrony rządu wzięło jakiegoś podrzędnego nekromantę i poprosiło o kilka ostatnich sekund życia denata... Zamiast przegrzebać cały dostępny materiał.
- Nie upublicznili wszystkiego, żadna nowość. - Odparł znudzony.
- Nic z tych rzeczy Jack. Nie pokazli, bo nie mają. Na ten moment nie potrafimy zapisać wspomnień z całego życia każdej osoby. Brak do tego potrzebnej infrastruktury.
- No dobra. - Westchnął detektyw. - Do rzeczy, miło się rozmawia i w ogóle, ale śpieszę się do psa.
- W skrócie: Gdy ktoś umiera, lub uważa że jest w stanie zagrożenia życia jego implant łączy się z najbliższymi punktami dostępowymi, lub magazynami danych i zrzuca pamięć krótkotrwałą. Przez to część danych można sięgnąć bezpośrednio z sieci, no ale niektóre są zapisywane tylko lokalnie. Dlatego necro musi się pofatygować na miejsce zbrodni, aby ręcznie poszukać w sieciach lokalnych.
- I jak to się ma do mnie?
- Możemy ci dać dostęp do tej ukrytej sieci. - Rozmówca oparł się o krzesło zakładając rękę na rękę.
- Ot tak? Za friko? Co wy jakaś fundacja charytatywna czy jak?
- Są pewne ryzyka, więc my nie chcemy kasy ty bierzesz na siebie nieprzyjemności, no i wyświadczysz nam małą przysługę. Rzecz jasna.
Jack trawił nieśpiesznie informacje, haczyka należy się spodziewać jak zawsze. Najważniejsze aby zerwać się z żyłki zanim zacznie robić się nieprzyjemnie, no ale żeby połknąć haczyk przynęta musi być dobra. I tu trzeba im przyznać, że zarzutkę mieli pierwsza klasa. Połowa jego znajomych w fachu dałaby sobie obciąć to i owo aby dostać taką propozycję. I nie chodzi wcale o to że w robocie by się im to przydało... Takie informacje na pewno da się spieniężyć u właściwych osób.
- Załóżmy... roboczo... - zaczął powoli - że przyjmę propozycję, o jakiej przysłudze mówimy?
- Sprawa w której składałeś raport, wrócisz do niej i sprawdzisz wspomnienia denatki.
- I to wszystko? - Coś tu śmierdziało, i to na kilometr.
- Powiedzmy... - Rozmówca uśmiechnął się. - Trzeba będzie jeszcze jeden raport napisać i się z nim pofatygować do biurowca.
- A ryzyka?
- Wszystko masz w lodówce. - Widząc zdziwione spojrzenie Jacka kontynuował. - W twoim domu jest lodówka, a w nim pudełko, a w nim wszystko co powinieneś wiedzieć.
- Hej, hej... Hola! Jeszcze się na nic nie zgodziłem!
- Wiem, po prostu przeczytaj co tam jest napisane i wtedy podejmiesz ostateczną decyzję. Właśnie dostałem potwierdzenie że paczkę ci dostarczono.
- Włamaliście się do mnie do chaty?
- Nie ująłbym tego w ten sposób, w końcu nic ci nie zginęło. Wręcz można powiedzieć że ci rzeczy przybyło. Na mnie już czas, powodzenia Jack.
Nieznajomy wstał zapiął kurtkę i spokojnym krokiem skierował się do wyjścia. Jeśli go w coś wrabiają to raczej nie ma co liczyć na świadków, może kelnerka potwierdzi jego zeznania. Może. Zapłacił za posiłek i wyszedł na ulicę. Delikatna mżawka sączyła się z nieba, uroczy wieczór.

* * *

Drzwi były zamknięte, jeśli ktoś u niego był to nie pozostawił po sobie żadnych śladów. Może poza małą paczuszką w lodówce. Pudełko było mniej więcej wielkość paczki na papierosy, w środku znajdował się mały metalowy cylinder długi na kilka centymetrów oraz dokładnie złożona kartka papieru. Na żadnym z przedmiotów nie było żadnych logotypów ani informacji o producencie. Taki produkt można dostać w każdym sklepie z takimi produktami... Rozłożył kartkę i zaczął czytać:

Instrukcja użycia: Przytrzymać cylinder dociskając koniec kciukiem, po dwóch sekundach z przeciwnego końca wysunie się igła. Dozownik działa automatycznie. Po wbiciu igły w ciało, nastąpi wstrzyknięcie środka. Zakończenie procedury potwierdzi pojedynczy dźwięk. W celu ochrony przed uszkodzeniem igła automatycznie chowa się w przypadku puszczenia podstawy cylindra. Dozownik jest jednorazowego użytku.

Interakcje: Brak znanych przeciwskazań i niepożądanych interakcji ze standardowymi wszczepami, wszczepami specjalnymi oraz implantami. Brak przeciwskazań nie dotyczy interfejsów wojskowych powyżej klasy CS-8.

Ryzyka: Dostęp do bazy necro jest monitorowany, w przypadku korzystania z zasobów dostępnych przez ogólną sieć istnieje prawdopodobieństwo namierzenia nieautoryzowanego dostępu. Zaleca się korzystanie tylko z zasobów sieci lokalnych, punktów danych typu offline lub offgrid.

Poziom dostępu: Necro-1 (Basic)

Sposób przechowywania: Preparat ulega zniszczeniu jeśli znajduje się w temperaturze powyżej 15 stopni przez czas dłuższy niż godzina.


Jack siadł w salonie rzucając kartkę na stół, trochę skąpe te informacje. No i nie było mowy o wstrzykiwaniu sobie czegokolwiek. Jeśli myślą że tyle go przekona to chyba zgłupieli. Sztuczka z podrzuceniem pakunku zaiste jak w filmie szpiegowskim. Trzeba przyznać że taki manewr bardzo ładnie zamyka  możliwość zadawania niewygodnych pytań. Tylko z drugiej strony posiada teraz dowody, które może użyć przeciw nim... Albo sprzedać... Jeśli jego tajemniczy rozmówca nie kłamał, to za ten cylinderek można zgarnąć małą fortunę. Niestety nabywca mógłby również dorzucić kulkę w łeb, taka transakcja wiązana. Wyjął z pudełka cylinderek i oglądnął go dokładnie. Gdyby nie fakt że wykonany był z  metalu można by powiedzieć że trzyma papierosa. Wymiary były podobne, z jednej strony końcówka długości około centymetra była ciemniejszego koloru. Nic niezwykłego, sądząc po rozmiarze całości igła pewnie była wielka jak w szpitalu. Kolejny powód aby powiedzieć zdecydowane nie! Może jakby jakiś personel medyczny tym operował ale sam sobie takie coś ma zapodać? Gdzie niby? w żyłę czy w mięsień? Aby się upewnić co do podejrzeń chwycił w dłoń cylinder i postanowił odbezpieczyć to narzędzie zbrodni. Zerknął dla pewności jeszcze raz na instrukcję, z jednej strony przykładasz kciuk z drugiej wyskakuje igła. Intuicja podpowiadała że inny kolor na dozownik pewnie oznacza sensor. Przyłożył kciuk, ciekawe czy każdy może go aktywować czy sprawdza linie papilarne? Zgodnie z opisem po dwóch sekundach usłyszał cichy brzęk i wyskoczyła igła, niestety nie z tej strony z której się spodziewał. Była też cienka i krótka, i zgodnie z instrukcją zadziałała automatycznie. Zanim zdążył cofnąć kciuk usłyszał krótkie Biiiip. Nie możliwe, taka pułapka nie mogła być prawdą. Właśnie sobie wstrzyknął chuj wie co, jak ostatni debil. Kurwa! Szpital? Znajomy lekarz? Spokojnie chłopie bez paniki. Wciąż ma dozownik, w nic go nie wrobią.
