*Ankieta by Bartłomiej Żarnowski CC BY-SA*
*Wrocław 2013*

# Ankieta

Pixi stał z rozdziawioną buzią nie mogąc uwierzyć własnym uszom:
– Jak to ocena niedostateczna?
– Zastanawiam się wręcz czy nie wpisać wam nagany!! - ryknął przełożony.
– Nagany?! - podskoczył na krześle Oi.
– Tak nagany kurwa, macie problemy ze słuchem?!
– Przecież wykonaliśmy misję!
– Chcecie jeszcze raz posłuchać co ta biedna kobieta powiedziała na temat spotkania z wami?!
– Niespecjalnie – odparli zgodnie z prawdą.
– W dupie to mam, czy chcecie czy nie! Wysłuchacie i znajdziecie jakiś powód dla którego nie mam was zwolnić dyscyplinarnie! - wysapał szef purpurowy ze złości, po czym siadł na swoim fotelu i wcisnął klawisz włączający zapis rozmowy z Emilią.
*PiiiiP*
– Dobry wieczór! Kilka minut temu brała pani udział w spotkaniu trzeciego stopnia, chcielibyśmy przeprowadzić krótką ankietę na temat pracy naszych wysłanników. Czy poświęci mi pani pięć minut i udzieli odpowiedzi na kilka prostych pytań?
– Oczywiście...
– Jak w skali od jeden do pięć oceni pani naszych wysłanników?
– ZERO! Pieprzone zboczeńce powinny zostać zamknięte razem z rekinami w jednym małym akwarium!!
– Rozumiem, czy byli nieuprzejmi?
– Nieee, raczej nie... ale, ten wyższy dotykał mnie! Rozumie pani?! On mnie dotykał!!
– No tak, rozumiem pani wzburzenie, jak w skali od jeden do pięciu oceni pani ich profesjonalizm?
– ZERO! Ten kretyn nie potrafił odróżnić kremu do golenia od płynu do naczyń! Będę miała przez niego wysypkę!
– Rozumiem, co najbardziej panią zniechęciło do naszych wysłanników?
– Wszystko! Najpierw mnie związali! Później próbowali zgwałcić jak im się nie udało to chcieli mnie oskalpować i wyrwać mi nerkę!! Ale nie mogli znaleźć nic ostrego więc tylko mnie strasznie oszpecili!
– Czy doznała pani trwałego uszczerbku na zdrowiu w wyniku ich działań?
– Oczywiście!! Ścieli mi włosy! Zapuszczałam je miesiąc! Słyszy pani?! MIESIĄC! A na dodatek byłam w środę u fryzjera! Jak ja się teraz pokażę w pracy... buuuu....
– Czy chce pani wnieść jakąś skargę?
– Oczywiście że chcę! Chce aby im zrobiono dokładnie to samo co zrobili mi! Tylko dwa razy bardziej!
– Rozumiem, to znaczy dokładnie co?
– Arrrr.... Wy wszyscy jesteście tacy sami! Pani nie wie jak mnie skrzywdzono! Nienawidzę was wszystkich! Jak będzie referendum w sprawie wypowiedzenia wam wojny to pierwsza pójdę głosować! Tylko się dowiem z jakiego jesteście kraju!! Zobaczycie zbombardujemy was jak amen w pacierzu!
– Dziękuje, za poświęcony czas. Życzę miłej nocy.
*PiiiiP*
W pokoju panowała krępująca cisza, przerwał ją szef:
– Degraduje was do kategorii C!
– Jak do C?! - odparli wspólnie.
– Wypieprzać mi stąd zanim cofnę wam wszystkie uprawnienia! – ryknął kierownik sektora – a spróbujcie spieprzyć coś jeszcze to osobiście wystrzelę was na drugi koniec galaktyki!
Wyszli z biura w podłych humorach kierując się do sali odpraw po nowy przydział. Znając życie wyślą ich na jakieś straszne zadupie zbierać minerały i katalogować niezamieszkałe planety.

* * *

Szczęka Pixiego już drugi raz tego dni opadła.
– Wracamy na Ziemię?! Ale jak? Mamy kategorię C! Jak to Oi załatwiłeś?
– Spoko spoko, znam tą laskę od przydziałów, zagadałem do niej pościemniałem i dała nam przydział B.
– Jak się szef dowie to pourywa nam jaja!
– Luzik, nie skubnie się. Zresztą to misja niskiego ryzyka, na dodatek używana jako szkolenie do podniesienia kategorii. Wiec jak wszystko pójdzie dobrze przerzucą nas do B!
– A jak nam nie pójdzie to wyjebią nas na zbity pysk!
– Ochujałeś?! Tej misji nie da się zjebać!
– Wszystko da się zjebać! Ja się na to nie piszę!
– Nie wkurwiaj mnie! To ja się staram, laski bajeruje, stawiam na szali własną karierę aby wyciągnąć kumpla z dołka, a ty mi nóż w plecy Brutusie?!
– Że co kurwa? Jaki Brutusie?! Co ty znowu pieprzysz Oi?
– Jakbyś nie strzelił do tej durnej baby to by wszystko było ok, więc zjebałeś! A skoro zjebałeś to twoim moralnym obowiązkiem jest to naprawić! Idąc dalej tą logiką lecimy na Ziemię się zrehabilitować, a każdego babsztyla który stanie na naszej drodze pozbawimy pamięci i nie będzie nam dupy obrabiać w ankietach!!
– No dobra, ale wszystko robimy według podręcznika!
– Się wie...

* * *

Misja kategorii B miała kilka minusów:
• Była nudna i żałośnie prosta: Przeprowadzić ankietę, nauczyć się nawiązywać kontakt z Ziemianami.
• Lokacja była z grubsza narzucona tak więc latali nad jakąś zapyziałą wioską szukając miejsca gdzie by postawić "brykę".
• Była misją niskiego ryzyka, z zakazem posiadania broni co szczególnie bolało Pixiego.
• Była prowadzona pod nadzorem kogoś z kategorią A...W tym przypadku trafili na Lokiego, gościu nawet spoko, tylko gruby i leniwy. Dogadali się że on zostanie i będzie wpieprzał przekąski, a oni załatwią sprawy na dole.
 Po czwartym okrążeniu nie znaleźli nic lepszego niż dwupiętrowa chata na obrzeżach mieściny. Przeskanowali budynek, osiem osób. Luz, typowe dla posiadłości wielorodzinnych i tak wchodzą tylko do jednego mieszkania, pitu pitu i po krzyku. Dali znak Lokiemu aby ich teleportował.
 Zmaterializowali się przed drzwiami budynku, Oi poprawił fryzurę Pixi włożył okulary przeciwsłoneczne.
– Po cholerę ci bryle? Już prawie północ słońca nie ma, wyglądasz jak pajac.
– Co ty wiesz o nawiązywaniu kontaktu z Ziemianami...
– No ostatnio coś słabo go nawiązałeś...
– Zamknij się i dzwoń – obruszył się Pixi.
– dyń...don – wydał dźwięk dzwonek, zero reakcji w środku.
– dyń, dyń, dyń, dyń, dyń ... don  – zirytował się ufolud masakrując bezlitośnie przycisk.
Po kilku chwilach na schodach dało się słyszeć kroki. Oi popukał się w czoło dając kumplowi do zrozumienia, że jest zjebem i wszystko psuje. Zapaliła się nad nimi żarówka, w przejściu pojawił się jakiś skotłowany młodzieniec.
– No?
– Witaj Ziemianinie, przybyliśmy w pokoju – rozpoczął Oi.
– Co ty pieprzysz ziom?! – zdziwił się odźwierny.
– Ejjj, man słuchaj jest sprawa – włączył się do rozmowy Pixi.
– Kabanos!! Kogo tam przywiało?! – rozległ się krzyk z góry.
– Ni cholery nie wiem, jakieś spoko ludzie przyszły!
– Dawaj ich na górę man!
– Się wie! Chodźta za mną, tylko patrzcie pod nogi cobyście się nie wyjebali po schodach.
Oi sformułował bezgłośne WTF?! w kierunku kumpla, otrzymał w odpowiedzi wzruszenie ramion i nieme CHGW, ruszyli za przewodnikiem, patrząc uważnie gdzie stąpają, głupio byłoby wyrżnąć orła.
 Pomieszczenie zastawiały dwie kanapy kilka krzeseł i wielki stół pełen żarcia. Ich wejście przerwało gwar i zapanowała pełna konsternacji cisza, postanowili się przywitać:
– Się manko, niezła bipa! Pixi mnie wołają na dzielni.
– Witam nazywam się Oi, miło was poznać...
– Jo! Man coś ty taki sztywny - z kanapy wstał wielkolud.
– Wiecie kurde, on jest z uniwerku studiuje filozofię, a tam wszyscy tacy...
– Kurwa trza było tak od razu – rozluźnił się rozmówca – Bazyl polej im karniaka do szklanki! Muszą kurna nadrobić!
– Eeee, wie Pan my nie pijemy...
– Co kurwa?! Z nami się nie napijesz?!
– On żartuje, ma takie krzywe poczucie humoru! Co pijecie?
– Wynalazek Bazyla! Nikomu nie chce powiedzieć co wymieszał ale kopie w gar równo!
– No to panowie do dna! – odparł wielkolud podając im dwie szklanki wypełnione do połowy mistycznym trunkiem.
Spojrzeli na naczynia, później na siebie, a następnie na towarzystwo. Oi zamknął oczy i wziął wielki haust. Co za obleśny smak, paliło jak cholera aż mu kurwa łzy pociekły, jeszcze zakrztusił się tym świństwem i zaczął kasłać... „Jak rozlejesz to wpierdol!”  krzyknął ktoś z drugiego końca stołu. Z boku rozkaszlał się Pixi, chyba nie był przygotowany na taki poczęstunek. Ni z tego ni z owego świat zaczął wirować, a brzuchu zrobiło się gorąco, ktoś wcisnął mu w rękę drugą szklankę i coś do jedzenia „Zagryź stary bo coś słabo wyglądasz...”. Wychłeptał łapczywie jakiś gazowany napój, zabijając straszny smak w ustach, dopchał czymś kwaśnym i zielonym po czym artystycznie się zatoczył łapiąc równowagę. Jedna z dziewczyn widząc co się święci krzyknęła „Ale siekiera! Klapnijcie ich na kanapę bo boruty narobią.”. Ktoś go posadził i dał do ręki miskę z jakimiś pomarańczowymi płatkami, za cholerę nie mógł sobie przypomnieć jak to się nazywało, chociaż na pewno było o tym na szkoleniu. Naprzeciwko siedział jego partner już zdążył wdać się w jakąś zażartą rozmowę z Kabanosem i Bazylem. Błogie lenistwo ogarnęło jego ciało, oparł się wygodnie o kanapę i westchnął starając się zapanować nad oczami.
– Może chipsika? – zapytał głos z boku.
– Tak poproszę – wybełkotał ufolud obracając z trudem uśmiechniętą głowę w kierunku rozmówcy.
Ktoś wsadził mu do buzi pomarańczowy płatek, chrupki i słony. Ze wszystkich sił starał się skupić wzrok i w końcu mu się udało! Uśmiechała się do niego najpiękniejsza na świecie Ziemianka! Co prawda miała cztery oczy, które ciągle poruszały się po twarzy, oraz sześć rąk ale niczego to nie zmieniało.
– Łooo, jakaś ty piękna - zakochał się Oi.
– Naprawdę? Szybki z ciebie Bil!
– Nie Bil, nie nazywam się Oi!
– Tak, tak wiem Oi... widzę że nie lubisz tracić czasu co?
Pytanie było strasznie skomplikowane, a ostatnie kilka minut pokazało że każdy zły ruch może skończyć się wpierdolem. Dobra odpowiedź była więc wymogiem aby przetrwać w tej sytuacji. Wybrał więc najbardziej dyplomatyczną jaka przyszła mu do głowy: „No.”. Ziemianka się roześmiała, Oi się rozluźnił wywinął się śmierci! „No to chlup!” rozległo się od stołu. Jego bogini podała mu kieliszek, zanim pomyślał wychylił jego zawartość, znowu się zapowietrzył. Rozejrzał się po stole w poszukiwaniu tego zielonego kwaśnego, cholera słoik stał strasznie daleko... ale, ale w pobliżu leżało coś podobnego też zielonego prawie pamiętał nazwę. Podniósł naczynie i przeliterował "PEPERONII & CHILLI", właśnie! Pachniało kwaśno więc nie było na co czekać, wsadził łapę do środka i wyłowił warzywko. Ogień wybuchł mu w gębie, chciał wypluć ale wiadomo za to wpierdol, więc połknął mając nadzieje że nie przepali mu to żołądka. Ktoś podał mu szklankę, ktoś inny poklepał po plecach aby złapał oddech.
– Ooo prawdziwy macho, zagryzać spirytus papryką - roześmiała się dziewczyna.
– No, my tak zawsze z kumplem!
W pomieszczeniu rozległo się "Łał". Nad stołem pojawił się wielki hologram, Pixi gestykulował i coś tłumaczył. Cholera! Ankieta, całkiem o niej zapomniał!
– Przepraszam czy mógłbym pani zadać kilka pytań? – jakoś ciężko mu się gadało.
– Acha.
– Ile ma pani lat?
– Nie wiesz że kobiet się o wiek nie pyta?
– Nie?! Kurde jakiś kretyn tą ankietę robił... – zasępił się Oi, patrząc na wyświetlacz.
– A co to za ankieta? – zainteresowała się rozmówczyni.
– Taka tam do pracy, bo właśnie po to przyszliśmy...
– No jak do pracy to powiem ci w sekrecie, że mam dwanaście lat - roześmiała się rozmówczyni.
– Naprawdę?! Wygląda pani na dużo starszą!
– Serio?! – zdziwiła się – A ile byś mi dał?!
– No z dwadzieścia ... – zastanowił się kosmita.
– No to tyle wpisz!
– Ooo man, to rozumiem!! – rozległo się przy stole.
Odwrócił głowę aby zobaczyć co się dzieje, Ziemianie kończyli upychać jakąś roślinę do szklanej kolbo-podobnej rzeczy. Po chwili jeden zapalił zielsko i zaciągnął się głęboko dymem, potrzymał go w płucach i wdmuchnął z powrotem do naczynia, przekazując je Pixiemu.
– Nie dzięki ziom, zbastuje...
– Co ty pierdolisz kolo, sztachnij się...
– Bo wpierdol! – dokończył Oi.
Pixi uległ presji otoczenia, wciągnął w siebie aż posiniał, po czym się rozkasłał na dobre, Oi wrócił do ankiety.
– Co sądzisz o kosmitach?
– Sądzę że są słodcy! Wiesz te ich pojazdy i w ogóle, totalny odlot.
– Acha... A gdyby wylądowali na waszej planecie to jaka by była twoja pierwsza reakcja?
– Bo ja wiem? Pewnie bym powiedziała: Witajcie na Ziemi! A później bym ich uściskała!
– Czy nie czułabyś się...
Ktoś go klepnął i podał mu naczynie pełne dymu. Popatrzył niepewny co ma zrobić, dziewczyna zabrała mu kolbę i zaciągnęła się głęboko. Po chwili dym wrócił skąd przyszedł, oddała mu szkło mówiąc:
– Twoja kolej.
– Albo wpierdol! – dokończył Pixi z drugiego końca stołu.
– No dobra – odparł po czym sztachnął się po raz pierwszy w swoim życiu. Idąc w ślady kumpla rozkaszlał się rozpuszczając dym we wszystkich kierunkach.
– Jebany, kopci jak parowóz – roześmiał się ktoś obok.
Czas zwolnił, zupełnie bez przyczyny zaczęło chcieć mu się śmiać. Wszystko było takie piękne i radosne! Rozejrzał się, na stole parówki machały do niego zalotnie. Poczuł że jest strasznie głodny. Sięgnął po chleb.
– Wybierz mnie! Wybierz mnie! – krzyczała do niego szynka, więc położył ją na kromce.
– Mnie też! – nie dawał za wygraną pomidor i ser, spełnił więc ich życzenia.
– Smacznego! – odparła kanapka uśmiechając się zachęcająco.
– Dziękuje! – odparł grzecznie i wgryzł się w swoje dzieło.
Kurde, nigdy wcześniej nie jadł tak pysznego posiłku, postanowił uzupełnić zawartość żołądka o parówki, i to zielone kwaśne i jeszcze jajeczko. Ledwo skończył gdy znowu ktoś go poklepał: „Jo ziom, masz bongo!”. Jak dają to trzeba brać! Znowu zrobił parowoza, ale już ciut mniejszego! Nigdy nie miał problemów z adaptacją, z czego był strasznie dumny, zwłaszcza dzisiaj. Wrócił do ankiety, ku jego radości dziewczyna namówiła resztę towarzystwa aby wypełnić ją wspólnie. W ten sposób zbierze opinie więcej niż jednej osoby, co znakomicie podniesie wartość i jakość materiału statystycznego!

* * *

Loki skończył oglądać teleturniej i zerknął na zegarek, nie było ich od dobrej godziny. Zaczął się obawiać czy czegoś nie zjebali. Co prawda skaner pokazywał że siedzą cały czas w domu, no i nie było sygnału alarmowego, ale tą ankietę dało się wypełnić w dziesięć minut... Uruchomił komunikator i połączył się z Pixim.
– Chłopaki wszystko w porządku?
– hej, HEJ, Hej, HEJ SOKOŁY omijajcie góry lasy ... – odparł mu gromki śpiew z drugiej strony.
Loki zapatrzył się w konsolę z rozdziawioną buzią nie bardzo wiedząc co powiedzieć. Po chwili zebrał się do kupy:
– Pixi? Jesteś tam?! Oi? Potrzebujecie pomocy?
– Loki man, jaki melanż normalnie masakra! Chodź do nas walniesz kielona!
– Co wy tam robicie?!
– Wypełniamy ankietę! – przez ogólny zgiełk przedarł się głos Oi'a.
– Wracajcie, powoli kończy nam się okno przelotowe, a nie mam zamiaru gonić statku bazy ani kampować tutaj tygodnia!
– Dobraaa, ostatnia kolejka i się zawijamy!
Loki się rozłączył, głos jego rozmówców nie wróżył niczego dobrego. Zaczął się właśnie poważnie zastanawiać nad bezpieczeństwem własnej licencji oraz swoimi przyszłymi przydziałami. Jakoś katalogowanie minerałów na jakimś kosmicznym zadupiu nie napawało go optymizmem...

* * *

– Dobra ziomy, musimy się wlec – zaczął Pixi.
– Daj spokój man, jeszcze drugiej nie ma! – Kabanos nie miał zamiaru ich wypuścić.
– Nie da rady, nie mamy mety, a kumpel furą czeka na nas.
– Gdzie? Nie ma nikogo przed domem...
– Jest tylko dobrze schowany! Walniemy jeszcze kielona i się zawijamy. Dobrze mówię Oi?
– Dooskonale...
Ostatnia kolejka wszedła słabo, ale dostali na pociechę po joincie i browarze żeby ich nie suszyło. Ostatkiem sił zgramolili się po schodach unikając bolesnego dachowania i wyszli na świeże powietrze.
– Wpadnijcie jeszcze kiedyś! – z okna darł się Bazyl – tak w przyszłą sobotę na przykład!
– Się wieee... – odparł Oi – Przylecimy z nową ankietą!
Stanęli na środku ulicy i włączyli komunikator wywołując Lokiego:
– Dobra wsysaj nas na pokład!
Z nieba wystrzelił promień i zaczął unosić ich ku górze.
– Łał, zajebioza! Obczajcie to!! – darł się Bazyl do reszty biesiadników – oni latają!
– Coo?? Poka, poka, no posuń się kurwa całe okno zajmujesz!
– Jak ET'i tylko roweru nie mają!
W oknie pojawiło się jeszcze kilka głów w sam raz aby zobaczyć popis Oi'a. Który obrócił się w powietrzu głową w dół i krzyknął:
– A teraz polecę jak rakieta!
Po czym zwymiotował unosząc się w górę, chwilę później rozpłynęli się w powietrzu.
