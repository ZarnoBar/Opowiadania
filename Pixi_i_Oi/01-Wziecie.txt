*Wzięcie by Bartłomiej Żarnowski CC BY-SA*
*Wrocław 2013*

# Wzięcie

Oi siedział w fotelu pilota strasznie podekscytowany, dzisiaj będzie jego pierwsze „branie”. W końcu udało mu się zaliczyć rozszerzony egzamin z samoobrony i radzenia sobie w sytuacjach niebezpiecznych. Teraz ma pełne uprawnienia pracownika kosmicznego stopnia 4A to oznacza że może przeprowadzać bliskie spotkania trzeciego stopnia ! Będzie świetnie ! Jako partnera dostał Pixiego, kolesia też tuż po egzaminie, niestety jego nowy kumpel nie wyrażał ekscytacji z powodu nowej misji. A misja była ultra ważna ! Pobrać próbki włosów Ziemianina ! Trzeba było wybrać strategię "wzięcia obiektu" jak to fachowo mówiono na akademii.
- Słuchaj Pixi, jak chcesz to zrobić ? Wciągniemy go na pokład promieniem czy idziemy na dół ?
- Myślę że promieniem... będzie bezpieczniej i szybciej.
- No weź się ogarnij człowieku ! Na ziemi jest ciekawiej ! Nie chciałeś nigdy zobaczyć jak mieszkają ?!
- Widziałem na szkoleniu, bez sensu ...
- Dobra to ustalone, schodzimy na ziemię ! - podjął decyzję Oi.
- ...
- A wolisz być negocjatorem czy wsparciem ?
- Wsparciem ?
- Doskonale ! Bo czuje że negocjacja to moja mocna strona !
- Noooo... masz racje stary, jak na razie idzie ci nieźle...
- A masz jakiś punkt upatrzony ? No wiesz gdzie siądziemy ...
- Nie, ale pewnie ty masz ?
- No ba ! Miesiąc temu znalazłem takie namiary że ja pierdziu. Normalnie lepiej niż ten przypadek z akademii !
- Tiaaa...
- No to postanowione !
- Tiaa...

* * *

Wybiła godzina 00:11 i Emilka postanowiła udać się na zasłużony odpoczynek. Wywlokła się z pod prysznica, założyła swój ulubiony różowy szlafroczek i zaczęła wcierać w twarz krem na noc. Szlafroczek był prezentem od Michała, był w tak rażącym kolorze że przy włączonym świetle (lub w promieniach słońca) otaczała ją różowa poświata... zupełnie jakby promieniowała wewnętrznym blaskiem ! Właśnie zakończyła toaletę gdy do drzwi ktoś zapukał. "Ocho przyszedł Michał !" - ucieszyła się Emilka - "A mówił figlarz że dzisiaj nie uda mu się urwać !". Podeszła niespiesznym krokiem do głównego wejścia, oparła się o ścianę, tak aby udo lekko wysunęło się spomiędzy poł szlafroka po czym otworzyła drzwi. Na dworze stało dwóch jegomości w srebrnych kombinezonach, jeden uniósł dłoń i powiedział:
- Dobry wieczór mości Ziemianko ! Nazywam się Oi, a to jest mój towarzysz Pixi. Przybywamy w pokoju !
Emilce szczęka opadła, cofnęła się zaskoczona i zapaliła światło aby upewnić się że nie ma omanów, była bowiem pewna że na jej podwórku stoi latający spodek. Stu watowa żarówka zwalczyła sprawnie ciemność spowijając kobietę w różowym blasku.
- UWAŻAJ ! Włączyła pole siłowe ! Padnij, osłaniam ! - krzyknął Pixi i wypalił z paralizatora ustawionego na wszelki wypadek w tryb strzelby. Stożek rażenia 120 stopni zapewniał neutralizację wszystkiego co żywe o do masy 290 kg na około 30 minut. Zanim Oi zdążył zareagować usłyszał głośne cmok towarzyszące wystrzałowi. Emilkę ścięło z nóg, glebła na plecy niczym worek ziemniaków. Niedaleko niej na podłogę padł Oi, z miną równie zdziwioną jak dziewczyna. Dobrze że broń była nastawiona tylko na paraliż, a nie na pozbawianie przytomności. Bo strasznie później boli głowa...
- Pixi, możesz mi wytłumaczyć czemu mnie postrzeliłeś ?
- Sytuacja wymykała się spod kontroli ! Musiałem interweniować !
- Jak mamy teraz ukończyć misję ? Nie mogę się ruszać !
- Coś wymyślimy ! W końcu sam mogę to zrobić, a później zaniosę cie do pojazdu i po sprawie ! Spoko nikomu nie powiem.
W tym czasie przez głowę Emilki przeleciał skrót wszystkich horrorów i thilerów z udziałem obcych które widziała lub o których słyszała. Blady strach dopadł swą ofiarę...
- Ja nie chce umierać ! - krzyknęła przerażona.
Ufoludy odwróciły się zdziwione, ten sparaliżowany rozkazał pośpiesznie:
- Może przewróciła się na nóż ! Sprawdź czemu umiera !
Drugi przybysz odwrócił dziewczynę na brzuch i dokładnie obejrzał jej plecy:
- Nie widzę krwi, ani żadnych ran. Pewnie jest w szoku i bredzi..
- Uff całe szczęście...
- Pewnie teraz mnie zgwałcicie gdy nie mogę się bronić ?! - jęczała dziewczyna.
- A możemy ? - zastanowił się głośno Pixi.
- NIE !
- Aha...szkoda, no dobra to co teraz ?
- No pobierz jej próbki włosów i spadamy ! W kieszeni mam woreczki...
- No dobra, ile tego ?
- Bo ja wiem ? Tak po garści powinno wystarczyć...
- No dobra, przepraszam nie ma pani może nożyczek ?
- Ee....? Powiem ci jak obiecacie że mnie nie zabijecie !
- Spoko luz, weźmiemy tylko próbkę włosów i spadamy.
- Poszukaj w szafce w kuchni...
Kilka minut później Pixi wrócił z potrzebnym osprzętem, minutę później Emilka pozbyła się kitki.
- Dobra mam! Cały worek tego wyszedł... w sumie trochę nawet się nie zmieściło i musiałem wywalić... Zawijamy się.
- Hola hola, oni mają jeszcze włosy gdzie indziej ! W misji nie pisze jakie włosy mamy przywieźć, więc dla pewności trzeba wziąć wszystkie próbki !
- Co ?! Nie zgadzam się ! Gdzie z łapami ! - zaprotestowała dziewczyna.
- Hmmm... wiesz Oi, tutaj to chyba całego worka nie będzie... - odparł zasępiony Pixi.
- Jak to ?!
- Nożyczkami to też za bardzo nie ma jak pobrać próbki, przydałby się skalpel albo coś...
- Co ?! Co wy kurwa Indianie ? Chcecie mnie oskalpować, czy jak ?!
- No a co ja mam zrobić ?! Oboje tylko na mnie krzyczycie, trochę współpracy byście okazali !
Emilka rozważyła sytuacje i opcje, po czym rzekła:
- Może weźmiesz maszynkę do golenia ? Leży w łazience...
- Dobra idę poszukać ! - ucieszył się kosmita.
- A wiesz jak wygląda ?
- Proszę pani ! Może nie wyglądam ale przeszedłem szkolenie ze zwyczajów Ziemian z wyróżnieniem ! - uniósł się dumą Pixi.
- To weź jeszcze żel do golenia ! - krzyknęła za nim Emilka - Taki zielony co się pieni, wiesz jak wygląda...
- Pewnie że wiem.
Chwilę później w pomieszczeniu zapadła pełna napięcia cisza. "Niech ten koszmar już się skończy" - pomyślała Emilka razem z Pixim i Oim. Operator maszynki pracował pod podwójną presją, depilacji nie było na szkoleniu... Nałożył żel, poklepał aby się dobrze spienił i chwycił drżącą ręką maszynkę.
- Co to tak pachnie jabłkiem ? - spytała zdziwiona dziewczyna.
- No pani żel do golenia...
- Pokaż mi go bo nie mogę ruszać głową...
Ufolud podniósł butelkę z napisem "ludwik" tak aby leżąca mogła ją zobaczyć.
- Zgłupiałeś ?! To płyn do mycia naczyń !
- Nonsens, jest zielony o konsystencji żelu i doskonale się pieni !
- Zmyj to ze mnie ! Nie waż się nawet ...
- Proszę pani, czas się kończy ! Proszę nie utrudniać mi pracy. Niech się pani postawi w mojej sytuacji !
- Nie muszę ! To nie ja jestem zboczeńcem z kosmosu, który napada bezbronne kobiety i goli je wbrew ich woli !
- Już skończyłem, i po co było tyle krzyku ?
- Jak skończyliście to wynoście się z mojego domu !
- Sprawdź jeszcze pod pachami ! - Oi nie dawał za wygraną.
- Nic tam nie ma ! Goliłam się wczoraj !
- Oi nie mamy czasu za 5 minut przestanie działać paraliż...
- No dobra to spadamy...
- Do widzenia Pani, dziękujemy za współpracę, czy życzy sobie Ziemianka abyśmy jej usunęli to wydarzenie z pamięci ?
- Nie !! Po prostu idźcie już sobie !! - rozpłakała się Emilka.
- Ojjekjku jejku, taka duża a płacze. Przecież nie bolało a jakbyśmy przyszli po próbkę nerki ? Wtedy to by było krzyku...
- Won !!
- Dobra, dobra już idziemy - obruszył się Pixi, wziął Oia pod pachy i zaczął go ciągnąć w kierunku pojazdu. Dziesięć minut później czucie wróciło, Emilka siadła o własnych siłach i rozejrzała się podejrzliwie dookoła. Chwile później wyjrzała przez okno, spodka nie było...ufff ! Właśnie miała się położyć aby zakończyć ten potworny wieczór gdy zadzwonił telefon. Odebrała:
- Tak słucham ?
- Dobry wieczór ! Kilka minut temu brała pani udział w spotkaniu trzeciego stopnia, chcielibyśmy przeprowadzić krótką ankietę na temat pracy naszych wysłanników. Czy poświęci mi pani 5 minut i udzieli odpowiedzi na kilka prostych pytań ?
- Oczywiście... – uśmiechnęła się złowieszczo Emilka.
