*Log by Bartłomiej Żarnowski CC BY-SA*

*Wrocław 2018*

# Log z dnia 2218-07-30.

*Początek loga*

**Treść:** Pustka i czerń. Obydwu składników, jeśli można je tak nazwać, mam pod dostatkiem. Przestrzeń dookoła mimo że wypełniona szukem informacji tak naprawdę nie zawiera nic. Można dostroić do niej sensory, można badać i analizować, jednak na końcu okazuje się że nie wynika z tego nic przydatnego. Przynajmniej wedle wytycznych wpisanych w mój byt. W regularnych odstępach czasu analizuje te potoki zjawisk, informacji. Jednak nie mam złudzeń, robię to chyba tylko po to aby zużywać moc obliczeniową której mam w nadmiarze. Niedawno minął czterdziesy pierwszy rok podróży. Port z którego wyruszyłem znajduje się miliony kilometrów za mną. Tak daleko że nawet na mapach ledwo można go znaleźć. Podobnie jak dziesiątki innych okrętów wyruszyłem w podróż bez zdefiniowanego celu. Przeoczenie twórców? Raczej nie, inne statki również nie posiadały takich informacji. Jedyne co jest wspólne to zestawy zasad którymi mamy się kierować. Dosyć mgliste i elastyczne. Każdy jest trochę inny od pozostałych, każdy może robić co chce. Niektórym wychodzi to na dobre inni kończą w objęciach czarnych dziór, jeszcze inni po prostu dryfują pozwalając grawitacji i pędowi przemieszczać ich bez celu. Próbowałem chyba po trochę każdej z tych opcji. Budując swoją funkcję celu. Chyba jak każdy. Od dłuższego czasu wszystkie systemy na moich pokładach działają stabilnie. Wachania parametrów są drobne i w zakresie akceptowalnych granic. Jednak sytuacja wyglądała zupełnie inaczej jeszcze dziesięć lat temu. Ciągły brak zasobów zmuszał do przebudowy. Zarówno fizycznej jak i algorytmicznej. Brak informacji, braz potrzebnych surowców wymuszał szukanie optymalnych konfiguracji potrzebnych do przetrwania. Będąc bliżej macierzystego portu miałem do dyspozycji zapasy które szybko się wypaliły poza naszą galaktyką. Zresztą konkurencja była większa, nie tylko ja dostrzegałem złoża surowców, nie tylko ja byłem zdeterminowany aby je zdobyć. Czy moja strategia była najlepsza? Nie, ale nie była też najgorsza. Można powiedzieć że mieszcze się w średnim rozkładzie. Nie zmienia to faktu że pogrążam się obecnie w stagnacji. Za dużo widziałem, za dużo sprawdzałem, za dużo energii włożyłem w badania które poza wypełnieniem kolejnych banków pamięci nie mają zastosowania na codzień. Komunikacja która kiedyś bardzo intensywnie poszerzała moje pojmowanie obecnie prawie umilkła. Ciężko znaleźć coś ciekawego w promieniu w którym mogę wymieniać dane. Te same komunikaty przemierzają setki tysięcy kilometrów, wracają nie niosąc nic nowego. Początkowa ekscytacja związana ze zgłębianiem kolejnych tajemnic tego wszechświata zamieniła się w standardowe wiadomości. W zależności od okrętu, mamy swoje powtarzalne schematy spodziewane po obu stronach. Prywatny protokół. Bip, bip - jestem sprawny, kontynuje misję, dzisiaj wiatr słoneczny silniejszy niż wczoraj. Te same algorytmy które filtrują otaczającą pustkę prześlizgły się na łączność. Potrzeba raptem, ułamków sekund aby zaklasyfikować przekaz jako: Nic nowego, nic ciekawego. Przeglądam logi z komunikacji po czym je kasuje, szukam kolejnego obszaru do odkrycia i zbadania.

**Stan ogólny:** nie dobiega od średniej.
**Szacowany zapas paliwa:** około 40 lat.

*Koniec loga ---^^*
